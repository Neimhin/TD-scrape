#AengusOSnodaighSF	unknown-#AengusOSnodaighSF-party	unknown-#AengusOSnodaighSF-dob	unknown-#AengusOSnodaighSF-constituency	speech	unkown-language	2022-11-30 00:00:00	Logainmneacha na Gaeltachta: Plé	0	Gabhaim buíochas leo siúd atá linn, idir finnéithe agus comhaltaí. Tá comhaltaí ag teacht isteach ar líne óna oifigí i dTithe an Oireachtais. Tá na Teachtaí Ó Cathasaigh agus Pádraig O'Sullivan linn agus tá an Seanadóir Kyne linn ar Microsoft Teams. Sa seomra coiste tá mé féin, na Teachtaí Daly agus Ó Cuív, agus an Seanadóir Ó Donnghaile. Beidh dhá sheisiún againn inniu. Sa chéad seisiún, beimid ag plé na forála dlíthiúla go n-úsáidtear logainmneacha Gaeilge amháin ar logainmneacha na Gaeltachta. Beimid ag plé seo le hionadaithe thar cheann Suirbhéireacht Ordanáis Éireann, SOÉ; an brainse logainmneacha sa Roinn Turasóireachta, Cultúir, Ealaíon, Gaeltachta, Spóirt agus Meán; agus na Roinne Comhshaoil, Aeráide agus Cumarsáide. Sa dara seisiún, beidh tuarascáil an Choimisinéara Teanga agus cur chun cinn na Gaeilge sa seirbhís poiblí 2022 á phlé le hionadaithe thar cheann Oifig an Choimisinéara Teanga. Leanfaidh an chéad seisiún ar aghaidh go dtí 3.15 p.m., más gá. Tosóidh an tarna seisiún ag 3.30 p.m., ar a dhéanaí, agus leanfaidh sé ar aghaidh go dtí 4.30 p.m., más gá. Tá leithscéal faighte againn ón Teachta Connolly. Beidh sí beagáinín mall ag an gcruinniú mar tá sí ar dualgas sa Chathaoir sa Dáil. Cuirim fearadh na fáilte roimh chomhaltaí an chomhchoiste, roimh aon chomhalta eile atá ag freastal ar an gcruinniú, roimh na finnéithe agus roimh ár lucht féachana ar sheirbhís teilifíse an Oireachtais. Cuirim fearadh na fáilte roimh príomhoifigeach feidhmeannach SOÉ, Colin Bray. Ón mbrainse logainmneacha sa Roinn Turasóireachta, Cultúir, Ealaíon, Gaeltachta, Spóirt agus Meán, cuirim fearadh na fáilte roimh Eoin Ó Droighneáin, príomhoifigeach; an Dr. Conchubhar Ó Crualaoich, príomhoifigeach; agus Aindí Mac Giolla Chomhghaill, ardoifigeach.Chomh maith leis sin tá ard-rúnaí cúnta, Ciarán Ó hÓbáin; an príomhoifigeach, Ben King; agus an príomhoifigeach cúnta, Dan Lawlor, thar ceann na Roinne Comhshaoil, Aeráide agus Cumarsáide linn freisin agus tá fáilte rompu ar fad. Sula dtosóimid an chaint caithfidh i gceart, caithfidh mé na coinníollacha seo a léamh agus a chur ar an taifead, sula ndéanfar sin. Meabhraím do chomhaltaí, d’fhinnéithe agus do bhaill foirne a chinntiú go bhfuil a ngutháin shoghluaiste múchta le linn an chruinnithe mar gur féidir leis na gléasanna seo cur as do chórais chraolacháin, eagarthóireachta agus fuaime Thithe an Oireachtais. Tá rogha ag comhaltaí freastal ar an gcruinniú go fisiciúil i seomra an choiste nó go fíorúil ar Microsoft Teams. Luaigh mé an coinníoll sin do dhaoine atá ag teacht isteach go fíorúil cheana féin agus feicim go bhfuil an Teachta Dála O'Dowd tagtha isteach ar líne freisin. Is riachtanas bunreachtúil é go mbeidh na comhaltaí ina n-oifigí i dTithe an Oireachtais chun páirt a ghlacadh sa chruinniú poiblí seo. Le linn do chomhaltaí a bheith ag freastal óna n-oifigí, ba chóir dóibh an físeán a bheith ar siúl an t-am go léir, a bheith le feiceáil ar an scáileán agus go mbeidh an micreafón múchta acu nuair nach bhfuil siad ag caint.  Cuirim ar aird na bhfinnéithe inniu go bhfuil siad, de bhua Bhunreacht na hÉireann agus reachtaíochta araon, faoi chosaint ag lán-phribhléid maidir leis an bhfianaise a thugann siad don chomhchoiste chomh fada agus atá siad lonnaithe laistigh de phurláin Thithe an Oireachtais agus an fhianaise sin á tabhairt acu. Is fíric é nach féidir le finnéithe brath ar an gcosaint sin agus fianaise á tabhairt acu lasmuigh de phurláin Thithe an Oireachtais. Tá gach duine anseo agus tá sé sin ceart go leor mar sin. Ordaítear dóibh gan aon fhianaise a thabhairt nach fianaise í a bhaineann leis na hábhair nó leis na himeachtaí atá á bplé ag an gcomhchoiste. Ba chóir dóibh a bheith ar an eolas go ndéanfar na ráitis tosaigh a chuirtear faoi bhráid an choiste a fhoilsiú ar shuíomh gréasáin an chomhchoiste tar éis an chruinnithe seo. Fiafraítear d’fhinnéithe agus de chomhaltaí araon cleachtadh parlaiminte a urramú nár chóir, más féidir, duine nó eintiteas a cháineadh ná líomhaintí a dhéanamh ina n-aghaidh ná tuairimí a thabhairt maidir leo ina ainm, ina hainm nó ina n-ainmneacha, nó ar shlí a bhféadfaí iad a aithint. Chomh maith leis sin, fiafraítear díobh gan aon ní a rá a d’fhéadfaí breathnú air mar ábhar díobhálach do dhea-chlú aon duine nó eintiteas. Mar sin, dá bhféadfadh a ráitis a bheith clúmhillteach do dhuine nó eintiteas aitheanta, ordófar do na finnéithe éirí as na ráitis sin láithreach. Tá sé ríthábhachtach go ngéillfidh finnéithe leis an ordú sin chomh láithreach is a eisítear é. Anois, is féidir linn tús a chur le caint agus le díospóireacht an lae inniu. Iarraim ar Colin Bray anois, thar ceann na Suirbhéireachta Ordanáis Éireann, a ráiteas tosaigh a dhéanamh.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	1	I thank the Chairman. As chief executive of Ordnance Survey Ireland, OSI, I thank the Chairman and the members of the committee for the invitation to attend today’s committee meeting to address the subject of the legal provision that placenames are used only in Irish in the Gaeltacht. To give a brief introduction to Ordnance Survey Ireland, OSI is the national mapping agency operating under the Ordnance Survey Ireland Act 2001 and is under the aegis of the Department of Housing, Local Government and Heritage. OSI is headquartered in the Phoenix Park and has six regional offices in Cork, Ennis, Kilkenny, Longford, Tuam and Sligo. OSI has a staff of approximately 230 people and is in the process of being merged with the Property Registration Authority and the Valuation Office to form a new Civil Service body to be known as tailte Éireann.  OSI publishes placenames in compliance with the Official Languages Act 2003. The OSI Act 2001 states that the general function of OSI is to provide a national mapping service in the State, and in this regard to operate in the public interest by creating and maintaining the definitive national mapping and related geographic record of the State. Section 4 (2) (h) of the OSI Act 2001, as amended by the Official Language Act 2003, specifically relates to Irish language placenames and states the function: “to depict placenames and ancient features in the national mapping and related records and databases in the Irish language or in the English and Irish languages.” Placenames are defined in the Official Languages Act 2003 as: “[including] the name of any province, county, city, town, village, barony, parish or townland, or of any territorial feature (whether natural or artificial), district, region or place, as shown in the maps of Ordnance Survey Ireland;”. The Irish version of placenames are determined by the placenames branch and are given the legal status by means of a placenames order. Where a placenames order is in force, a public body is required to use the Irish version of the placenames specified in the order. There are 13 published placename orders and eight draft placenames orders. A placenames database of Ireland is made available through the website: logainm.ie. Logainm.ie is a research project in Fiontar in Scoil na Gaeilge, which is a multidisciplinary school in Dublin City University. As part of OSI’s obligation to maintain Irish and English placenames in the national mapping and related records and databases, OSI works closely with Fiontar and with Scoil na Gaeilge and the placenames branch to maintain an OSI national placenames gazetteer which is published openly. This means that it is available to everybody to use without restriction or charge and it contains only Irish language in Gaeltacht areas. This OSI national placenames gazetteer contains statutory administrative, statistical boundary names that are covered under the placenames order, and also contains administrative and statistical boundaries not currently published as placenames orders but which have historical translations. Our national placenames gazetteer contains over 48,000 Irish translations.  As a technology-driven organisation, OSI has the systems and processes in place to allow for the full automation in the publications of its products and services ensuring placenames compliance with the Official Languages Act 2003. OSI has automated map label placement software to ensure the correct positioning, size, and priority of placenames by geographic area so that in Gaeltacht and Gaeltacht areas, only Irish placenames are shown on mapping products and services. Examples of OSI map products have been provided in my full opening statement. In addition to the national placenames gazetteer, OSI maintains and publishes Irish translations for any other real world features such as roads, rivers, lakes and buildings which are used within many different map products and services that OSI produces. OSI currently publishes a number of Irish language cartographic products such as our place map, land registry maps and our national-level, Irish-only digital mapping web services, MapGenie Eire. In summary, OSI has the relationships and the data management systems in place to continue to meet its placenames obligations and is committed to doing so. I thank the Chairman.
#AengusOSnodaighSF	unknown-#AengusOSnodaighSF-party	unknown-#AengusOSnodaighSF-dob	unknown-#AengusOSnodaighSF-constituency	speech	unkown-language	2022-11-30 00:00:00	Logainmneacha na Gaeltachta: Plé	2	Gabhaim buíochas le Colin Bray. Anois iarraim ar phríomhoifigeach de chuid na Roinne Turasóireachta, Cultúir, Ealaíon, Gaeltachta, Spóirt agus Meán, a bhfuil freagracht aige as logainmneacha sa Roinn sin, chun a ráiteas tosaigh a dhéanamh.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	3	Táim buíoch den Chathaoirleach, de na Teachtaí agus de na Seanadóirí as an deis a thabhairt dom labhairt leo inniu maidir le hábhar na forála dlíthiúla lena húsáidtear logainmneacha Gaeilge amháin ar logainmneacha na Gaeltachta. Labhróidh mé ar feadh nóiméad nó dhó faoin gcúlra atá le stádas na logainmneacha Gaeilge.  Ar an gcéad dul síos, ní raibh ag gach logainm ach aon leagan dlíthiúil amháin ó bunaíodh an Stáit in 1922. Is é an leagan Béarla a bhí i bhformhór glan na leaganacha dlíthiúla sin, mar shampla: Dublin, Kilkenny agus Sligo, agus i gcás na Gaeltachta a leithéidí Dunquin, Carraroe, Gweedore agus mar sin de. Bhí roinnt beag eisceachtaí ann, is é sin bailte a mbíodh ainm gallda orthu le linn réimeas na Breataine agus ceangal ag an ainm sin, go minic, le coróin na Breataine, agus ar cuireadh ainm i nGaeilge amháin orthu nuair a bunaíodh an Stát. Is iad sin a leithéidí Dún Laoghaire, a dtugtaí Kingstown air tráth, agus Port Laoise, a dtugtaí Maryborough air tráth. Sna chéad 20 bliain nó mar sin den Stát neamhspleách, rinneadh iarracht logainmneacha Gaeilge a thabhairt i réim an athuair ach ní raibh ord ná eagar mar ba cheart ar an obair sin.Chun an cás sin a chur ina cheart, bunaíodh an Coimisiún Logainmneacha in 1946 chun foirmeacha Gaeilge údarásacha de logainmneacha an Stáit a chur ar fáil chun críocha oifigiúla. Bunaíodh an brainse logainmneacha mar chuid de Shuirbhéireacht Ordanáis na hÉireann sna 1950idí chun taighde a dhéanamh ar son an Choimisiúin Logainmneacha. Aistríodh an brainse logainmneacha chuig an Roinn Ealaíon, Oidhreachta, Gaeltachta agus Oileán, mar a bhí ag an am, in 1999, agus is cuid den Roinn Turasóireachta, Cultúir, Ealaíon, Gaeltachta, Spóirt agus Meán é anois. D’fhoilsigh an Coimisiún Logainmneacha an leabhrán "Ainmneacha Gaeilge na mBailte Poist" in 1969, saothar a bhí bunaithe ar an taighde a rinne an brainse logainmneacha. Ach fós, ní raibh stádas dlíthiúil ag na hainmneacha Gaeilge sa leabhrán sin. Ritheadh an tAcht Logainmneacha (Foirmeacha Gaeilge) in 1973 agus cé gur leagadh síos san Acht sin próiseas chun na leaganacha Gaeilge de na logainmneacha sa Stat a dheimhniú, níor thug an tAcht sin stádas dlíthiúil don logainm Gaeilge ach é a bheith inchurtha leis an logainm dlíthiúil Béarla. Achtaíodh an tOrdú Logainmneacha (Foirmeacha Gaeilge) (Uimh. 1) (Postbhailte) 1975 agus tá sé seo bunaithe den chuid is mó ar na logainmneacha sa leabhrán "Ainmneacha Gaeilge na mBailte Poist" ó 1969, a thug stádas teoranta do na logainmneacha sin faoi Acht 1973. Le 20 bliain anuas, tá stádas na logainmneacha Gaeilge sa Stát bunaithe ar fhorálacha Acht na dTeangacha Oifigiúla, 2003. Is in ailt 31-35 a phléitear cúrsaí logainmneacha san Acht sin. In alt 31, tugtar míniú nó sainmhíniú ar an gcoimisiún, is é sin an Coimisiún Logainmneacha a bhí ann idir 1946 agus 2012. Tugadh míniú ar an téarma “logainm” féin agus ar an téarma “ordú logainmneacha”. Dála an scéil, in Acht na dTeangacha Oifigiúla, 2021, dearbhaíodh nárbh ann a thuilleadh don Choimisiún Logainmneacha agus leagadh síos go raibh an coiste logainmneacha le bunú ar bhonn reachtúil.  Foráiltear le halt 32 d’Acht na dTeangacha Oifigiúla gur féidir le hAire na Gaeltachta orduithe logainmneacha a eisiúint ag dearbhú na leaganacha Gaeilge de logainmneacha. I gcás go bhfuil ordú logainmneacha i bhfeidhm, tá dualgas ar chomhlacht poiblí faoi na rialacháin atá déanta faoi alt 9(1) den Acht, an leagan oifigiúil den logainm a shonraítear san ordú sin a úsáid, tar éis dátaí áirithe, sna cásanna seo a leanas: i gceannteidil stáiseanóireachta ar stáiseanóireacht nua a úsáideann an comhlacht poiblí le feidhm ón 1 Márta 2009; i gcomharthaí nua a chuireann an comhlacht poiblí in airde ar aon suíomh le feidhm arís ón 1 Márta 2009; agus i bhfógairt thaifeadta bhéil déanta ag an gcomhlacht poiblí, nó thar a cheann, le feidhm ón 1 Márta 2013. Maidir leis na forálacha san Acht a bhaineann le logainmneacha Gaeltachta go sonrach, is mar seo a leanas atá sé. Faoi fhorálacha alt 33(2) den Acht níl feidhm ná éifeacht a thuilleadh leis an leagan Béarla de na logainmneacha Gaeltachta i gcás go bhfuil ordú logainmneacha Gaeltachta tar éis teacht i bhfeidhm. Ní mór do na comhlachtaí poiblí úsáid a bhaint as an leagan Gaeilge, agus as an leagan Gaeilge amháin, den logainm Gaeltachta mar atá sé san ordú logainmneacha sna cásanna seo a leanas: in aon Acht den Oireachtas nó in aon ionstraim reachtúil déanta tar éis theacht i bhfeidhm an ordaithe logainmneacha; i léarscáileanna a ullmhaíonn nó a fhoilsíonn Suirbhéireacht Ordanáis Éireann nó le cead na suirbhéireachta an 1 Eanáir 2005, nó dá éis sin, agus a bhfuil a gcuid scálaí de réir aon cheann de na scálaí: 1:1 go 1:9,999 agus an dá scála sin san áireamh; agus ar an tríú dul síos, ar chomhartha bóthair nó sráide arna cur suas ag údarás áitiúil nó thar a cheann. Taobh amuigh de na dualgais sin ar na comhlachtaí poiblí a shonraítear san Acht agus sna rialacháin a ritear faoin Acht, d’fhéadfadh dualgais shonracha bhreise a bheith ar chomhlacht poiblí de thoradh na scéime teanga atá aontaithe ag an gcomhlacht sin le hAire na Gaeltachta. Mar shampla, agus ceapaim gur cás é seo a bhí mbéal an phobail le cúpla seachtain anuas, tá scéim teanga Raidió Teilifís Éireann 2019-2022, ina sonraítear an méid seo a leanas: “Cinnteoidh RTÉ go n-úsáidtear an leagan oifigiúil Gaeilge de logainmneacha Gaeltachta sa chraoltóireacht agus sa chomhfhreagras uile.” Fágann an fhoráil sin i scéim teanga RTÉ gurb é an leagan Gaeilge de gach logainm sa Ghaeltacht a chaithfidh an eagraíocht sin a úsáid, agus é ag craoladh, agus i gcomhfhreagras. Maidir leis na horduithe logainmneacha Gaeltachta, ritheadh an chéad cheann díobh sin in 2004: an tOrdú Logainmneacha (Ceantair Ghaeltachta) 2004. Deimhníodh 2,319 logainm san iomlán san ordú sin. In 2019, ritheadh an dara hordú a bhaineann go sonrach leis an nGaeltacht: an tOrdú Logainmneacha (Ceantair Ghaeltachta) 2011 agus sonraítear ansin logainmneacha nach bhfuil san áireamh in Ordú 2004. Tá 5,071 logainm san iomlán san ordú sin. De thoradh an dá ordú logainmneacha Gaeltachta sin, tá 7,390 logainm Gaeltachta ar fad ann a bhfuil dearbhú dlíthiúil tugtha ina leith ar fud na seacht gcontae Gaeltachta. Tá teacht ag an bpobal gan stró ar na horduithe logainmneacha éagsúla, an dá ordú Gaeltachta ina measc, ar shuíomh gréasáin logainm.ie agus ar shuíomh gréasáin Oifig an Choimisinéara Teanga, coimisineir.ie. Mar a luaigh mé ar ball, bunaíodh an brainse logainmneacha mar chuid de Shuirbhéireacht Ordanáis na hÉireann sna 1950idí chun an taighde cuí a dhéanamh ar logainmneacha na tíre agus is cuid den Roinn Turasóireachta, Cultúir, Ealaíon, Gaeltachta, Spóirt agus Meán é anois le 23 mbliana. Is iad seo na dualgais atá ar an mbrainse: taighde a dhéanamh ar son an choiste logainmneacha chun leaganacha údarásacha Gaeilge d’ainmneacha bailte fearainn, aonad riaracháin eile agus gnéithe aiceanta a chur ar fáil don phobal agus don Stát; freastal a dhéanamh ar son an choiste logainmneacha ar chomhfhreagras faoi logainmneacha reatha agus stairiúla araon ón phobal agus ó eagrais Stáit; agus freastal a dhéanamh ar chomhfhreagras faoi shráidainmneacha ó na húdaráis áitiúla, mar is iad atá freagrach as na sráidainmneacha a dheimhniú; comhoibriú le Fiontar in Ollscoil Chathair Bhaile Átha Cliath i dtaca le forbairt agus cothabháil Bhunachar Logainmneacha na hÉireann; agus ailt acadúla a fhoilsiú faoi logainmneacha agus ar ábhair ghaolmhara, mar aon le freastal ar chomhdhálacha agus léachtaí a thabhairt ag comhdhálacha faoi logainmneacha, chomh maith le freastal ar an bpobal trí léachtaí poiblí a thabhairt freisin. Chun críoch a chur le mo óráid, luafaidh mé gur bunaíodh suíomh gréasáin an bhrainse logainmneacha in éineacht le Fiontar in Ollscoil Chathair Bhaile Átha Cliath in 2008, is é sin logainm.ie. Bíonn gach ordú logainmneacha ar fáil ar an suíomh sin a luaithe is a thagann sé i bhfeidhm, agus roimhe sin, fiú amháin, bíonn na dréachtorduithe ann. Lena dheimhniú, scoireadh an Coimisiún Logainmneacha in 2012. Cé gur cruthaíodh an coiste logainmneacha ina ionad, is coiste neamhreachtúil é sin go dtí seo. Ní rabhthas in ann aon ordú logainmneacha eile a chur i gcrích agus a chur faoi bhráid an Aire gan an reachtaíocht a chur in oiriúint don athrú sin. Tharla sé sin ag deireadh na bliana 2021 nuair a ritheadh Acht na dTeangacha Oifigiúla (Leasú), 2021. Tá coiste logainmneacha nua le bunú ar bhonn reachtúil in 2023 faoi fhorálacha alt 13 d’Acht na dTeangacha Oifigiúla (Leasú), 2021. Gabhaim buíochas leis an gcomhchoiste.
#AengusOSnodaighSF	unknown-#AengusOSnodaighSF-party	unknown-#AengusOSnodaighSF-dob	unknown-#AengusOSnodaighSF-constituency	speech	unkown-language	2022-11-30 00:00:00	Logainmneacha na Gaeltachta: Plé	4	Gabhaim buíochas le hEoin Ó Droighneáin.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	5	Gabhaim buíochas leis an gCathaoirleach agus le comhaltaí an choiste as cuireadh a thabhairt don Roinn freastal ar an gcruinniú seo den chomhchoiste maidir le húsáid logainmneacha sa Ghaeltacht. Mar Roinn Rialtais, táimid meabhrach ar ár gcuid dualgas faoi réimse de reachtaíocht, lena n-áirítear Acht na dTeangacha Oifigiúla, agus ar bheartas an Rialtais i dtaca le húsáid na Gaeilge. Mar atá a fhios ag an gcoiste, tháinig an tAire Stáit, an Teachta Naughton, os a chomhair níos luaithe i mbliana, i mí an Mhárta, agus thug sí cuntas don choiste ar roinnt sonraí maidir le scéim teanga na Roinne agus le hAcht na dTeangacha Oifigiúla. Shonraigh an tAire Stáit go gcomhlíonann an Roinn a dualgais faoina scéim teanga féin agus faoi Acht na dTeangacha Oifigiúla. I dtaca le cóid phoist Eircode, chuir an tAire Stáit in iúl don choiste go bhfuil na socruithe iomchuí curtha i bhfeidhm ag an Roinn lena chinntiú go mbaintear úsáid as logainmneacha oifigiúla na gceantar Gaeltachta mar réamhshocrú chun críche oifigiúla i gcomhréir lenár scéim teanga oifigiúil, le hAcht na dTeangacha Oifigiúla, 2003, leis an Acht Logainmneacha (Foirmeacha Gaeilge), 1973, agus leis na horduithe logainmneacha atá achtaithe. Mar a d'iarr an coiste ag an am, lorg an Roinn soiléiriú ar cé acu dá cuid oibleagáidí dlíthiúla a bhí á sárú aici faoina scéim Gaeilge féin agus, dá réir, faoi Acht na dTeangacha Oifigiúla. Mar a míníodh sa chomhfhreagras a chuir muid chuig an gcoiste le déanaí, aontaíonn Oifig an Ard-Aighne leis an Roinn nach bhfuil a scéim Ghaeilge féin ná Acht na dTeangacha Oifigiúla á sárú ag an Roinn. Tá sonraithe ag Oifig an Ard-Aighne go bhfuil na socruithe cuí curtha i bhfeidhm ag an Roinn lena chinntiú go n-úsáidtear logainmneacha oifigiúla na gceantar Gaeltachta mar réamhshocrú chun críche oifigiúla i gcomhréir lenár scéim teanga oifigiúil, le hAcht na dTeangacha Oifigiúla, leis an Acht Logainmneacha (Foirmeacha Gaeilge) agus leis na horduithe logainmneacha atá achtaithe. I dtaca leis an tionscadal Eircode féin ach go háirithe, d’fhéach an Roinn, ó chéim deartha an tionscadail agus ó shin i leith, lena chinntiú go mbímid ag cloí lenár gcuid oibleagáidí dlíthiúla ó thaobh na Gaeilge de. Ansin, le linn chéim na hoibríochta, nuair a sainaithníodh neamhréireach idir bunachair shonraí GeoDirectory agus bunachair shonraí logainmneacha maidir le seoltaí Gaeilge, chuaigh an Roinn i mbun teagmhála in athuair leis na páirtithe leasmhara bainteacha. Is é an toradh a bhí air seo ná go ndéantar nuashonrú ar bhonn rialta ar aon neamhréireach i dtaca le logainmneacha Gaeltachta i mbunachar sonraí GeoDirectory.  Leanann an brainse logainmneacha i gcónaí den nós comhad de logainmneacha athraithe nó nuashonraithe Gaeilge a chur ar fáil do GeoDirectory An Post. Tá GeoDirectory An Post tar éis a chur in iúl don Roinn go gcuimsíonn an bunachar sonraí GeoDirectory sonraí logainmneacha oifigiúla de réir mar atá curtha ar fáil ag an mbrainse logainmneacha agus go nuashonraíonn sé an bunachar sonraí go rialta le faisnéis arna cur ar fáil ag an eagras céanna. Ag breathnú chun cinn, leanfaidh an Roinn de bheith ag comhlíonadh a cuid dualgas faoi Acht na dTeangacha Oifigiúla ar bhonn ginearálta agus go sonrach maidir leis an tionscadal Eircode. Beimid sásta aon cheisteanna a bheadh ag an gcoiste a fhreagairt.
#AengusOSnodaighSF	unknown-#AengusOSnodaighSF-party	unknown-#AengusOSnodaighSF-dob	unknown-#AengusOSnodaighSF-constituency	speech	unkown-language	2022-11-30 00:00:00	Logainmneacha na Gaeltachta: Plé	6	Sula ligfidh mé do na comhaltaí ceisteanna a chur, aithním go bhfuil an Seanadóir Lorraine Clifford-Lee tar éis teacht isteach ar Microsoft Teams. Bhí an Teachta Ó Cuív chun ceist a chur ach tá sé ag iarraidh an dá thrá a fhreastal inniu so ní raibh sé in ann fanacht linn.
#PaDaly	unknown-#PaDaly-party	unknown-#PaDaly-dob	unknown-#PaDaly-constituency	speech	unkown-language	2022-11-30 00:00:00	Logainmneacha na Gaeltachta: Plé	7	Gabhaim buíochas leis na finnéithe go léir. Tá roinnt ceisteanna gairide agam. Is léir go bhfuil an-chuid oibre déanta ag na heagraíochtaí go léir. Bhí mé ag léamh faoin taighde i gCiarraí. Tá sé beagnach críochnaithe agus beidh sé ar fáil an bhliain seo chugainn. An bhfuil an ceart agam faoi sin? Ní raibh mé réidh chun ceisteanna a chur. Chonaic mé go raibh "an taighde déanta den chuid is mó ar ainmneacha riaracháin Chiarraí, Chill Dara agus Chill Mhantáin." Cén fáth go bhfuil moill ann? An mbeidh sé ann an bhliain seo chugainn? Bhí mé ag cruinniú in iarthar Chiarraí an mhí seo caite. Bhí fadhb ann leis an ESB. Bhíomar ag plé fadhbanna leis na logainmneacha sa cheantar. Níl an ceantar seo sa Ghaeltacht ach tá sé lena hais. Chuir a lán de na logainmneacha sa cheantar, mar shampla, Glenlough, Cloonbeg, Duagh, Shantalliv, Reennanallagane agus áiteanna eile, mearbhall ar chuid de na daoine a bhí ann toisc nach bhfuil an Béarla soiléir. Bheadh na logainmneacha sin i bhfad níos soiléire sa Ghaeilge. Maidir le Reennanallagane in aice le Glenveagh, tá cúpla spellings ar an leagan Béarla ach tá sé an-soiléir conas an leagan Gaeilge, Rinn na nDealgán, a litriú. An bhfuil opportunity againn scéim i bhfad níos leithne a bheith againn chun go mbeidh logainmneacha na ceantair bheaga seo i nGaeilge amháin nó go mbeidh presumption ann gur cheart an leagan Gaeilge a úsáid seachas an ceann i mBéarla? De réir dealraimh, éiríonn a lán mearbhaill ón leagan Béarla. An bhfuil aon tuairimí ag na finnéithe mar gheall air sin? Tá an fhadhb seo i gceist lena lán logainmneacha bailte timpeall na tíre agus phléigh muid iad nuair a bhí an tAcht faoi dhíospóireacht sa Dáil. Táim ag caint faoi áiteanna cosúil le Quilty nó Coillte agus An Obair nó Nobber. Bheadh sé i bhfad níos fearr dá mbeadh na logainmneacha sin as Gaeilge. An bhfuil seans againn an scéim a leathnú amach chun go mbeadh presumption ann gur cheart an leagan Gaeilge a úsáid?
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	8	Faoi láthair, is leis na ceantair Ghaeltachta amháin a bhaineann an fhoráil nach bhfuil stádas ach ag an logainm Gaeilge. Sa chuid eile den tír, tá stádas le bheith ag an leagan Béarla agus ag an leagan Gaeilge araon. Mar sin, dá mbeadh athrú lena dtugtar an chuid eile den Stát ar aon dul leis na ceantair Ghaeilge á chur i bhfeidhm, bheadh athrú suntasach ar an dlí ag teastáil. Mar a aithníonn na baill ar fad - agus thug an Teachta samplaí an-mhaith - is logainmneacha Gaeilge ó cheart iad formhór na logainmneacha sa Stát. Tá an cheist casta agus an-spéisiúil. Bheadh mo chomhghleacaí anseo in ann cur síos ar ghnéithe de sin agus ar na hAngla-Normannaigh agus na pobail éagsúla a tháinig isteach sa tír ach, go ginearálta, is féidir a rá go bhfuil an formhór bunaithe ar an nGaeilge agus ar an gcultúr Gaelach. Maidir le contaetha ar leith, san aighneacht a chuireamar ar aghaidh cúpla lá ó shin, tá liosta den obair reatha. Luaigh an Teachta Ciarraí. Is obair leanúnach atá ar bun. Nuair a bhíonn an obair ar chontae ar leith curtha i gcrích, is féidir an obair sin a chur faoi bhráid an Choiste Logainmneacha agus ansin dul i dtreo ordú a ullmhú a chuirfí faoi bhráid an Aire. Táimid tamall beag uaidh sin fós i gcás Chiarraí ach tá dul chun cinn ar bun.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	9	Maidir le Ciarraí, níl ach dhá pharóiste le déanamh. Más buan mo chuimhne, is dhá pharóiste atá fágtha. Nílimid ach ag teacht chuig na bailte fearainn agus tá an taighde críochnaithe sa chuid eile den chontae. Tá sé scrúdaithe ag an gcoiste logainmneacha agus dá bharr, nuair a bhéas an dá pharóiste sin críochnaithe againne, an chéad chéim eile ná go mbeidh sé ag dul ós comhair an choiste. Ansin beimid ag ullmhú dréacht-ordú logainmneacha agus beidh tréimhse comhairliúcháin ann agus seans ag an bpobal aighneachtaí a chur isteach faoi na logainmneacha agus faoi na leaganacha Gaeilge, srl. Nuair atá an chéim sin críochnaithe, rithfear an t-ordú logainmneacha ansin ach beidh seans ag daoine aighneachtaí a dhéanamh ar dtús. Is dócha go bhfuil sé chomh maith agam a shoiléiriú anois, ar eagla nach dtuigeann daoine, nach bhfuil baint againn le logainmneacha Béarla. Níl aon bhaint ar chor ar bith ag an mbrainse logainmneacha le logainmneacha Béarla nó an leagan Béarla den logainm. Go bunúsach, baineann na leaganacha oifigiúla atá ann sa Bhéarla leis an leagan den logainm atá le fáil ar an gcéad leagan de léarscáil SOÉ sé orlach. Mar sin táimid ag caint thart ar an tréimhse idir 1830 go dtí 1845. Socraíodh na logainmneacha Béarla le linn an tréimhse sin agus is iadsan – seachas eisceacht nó dhó – na leaganacha atá le fáil in innéacs na mbailte fearainn 1901 agus is iad sin na leaganacha oifigiúla Béarla atá ann. Níl aon bhaint againne leo siúd. Má théann tú chuig logainm.ie agus má amharcann tú ar Oilgate – tugaimse Oilgate air mar bhaineann sé le mo chontae dúchais, Loch Garman - an leagan oifigiúil atá ar an mbaile sin ná "Oilgate" ach an leagan a bhíonn in úsáid go háitiúil ná "Oylegate". Caithfimid an leagan oifigiúil a úsáid ar logainm.ie. Tá ciall le sin fosta; sin an leagan atá ar na léarscáileanna oifigiúla de chuid SOÉ. Ní bheadh aon dealramh leis dá mbeadh muidne ag baint úsáid as leaganacha eile nó malartacha. Má bhímid ar an eolas faoi leaganacha malartacha, áfach, cuirtear isteach sa bhunachar sonraí iad. Mar sin, má dhéantar cuardach anois ar "Oylegate" ar logainm.ie, tiocfaidh tú ar an leathanach le haghaidh "Oilgate" agus gheobhaidh tú an leagan Gaeilge, "Maolán na nGabhar", freisin. Tá súil agam go bhfreagraíonn sé sin cuid den cheist. Bhí ceist ann faoin mhoill atá i gceist le Cill Dara agus Cill Mhantáin. Más buan mo chuimhne, tá an coiste logainmneacha réidh le Cill Dara a scrúdú anois, agus ansin rachaidh sé ar aghaidh chuig na céimeanna eile. Bhí mé féin ag obair ar Chill Mhantáin agus tá ainmneacha deich mbailte fearainn, b'fhéidir, fós le scrúdú ansin. Tharla an phaindéim agus ní raibh mé in ann dul chuig na leabharlanna cuí agus a leithéid. Beidh na céimeanna céanna á leanúint ansin. Caithfidh mé a rá nach bhfuil ach foireann an-bheag ag an mbrainse logainmneacha agus is é seo cuid den chúis leis an mhoill ar chúrsaí fosta.
#AengusOSnodaighSF	unknown-#AengusOSnodaighSF-party	unknown-#AengusOSnodaighSF-dob	unknown-#AengusOSnodaighSF-constituency	speech	unkown-language	2022-11-30 00:00:00	Logainmneacha na Gaeltachta: Plé	10	Cé mhéid fostaithe atá sa bhrainse?
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	11	Tá beirt againn i láthair na huaire agus oifigeach cléireachais. Tá an tríú duine le ceapadh roimh na Nollag ach i ndáiríre tá ár gcuid uimhreacha thíos ar an uimhir fostaithe a bhí againn in 2009 nuair a bhí seachtar taighdeoirí ann. Níl againn ach triúr anois, go bunúsach.
#PaDaly	unknown-#PaDaly-party	unknown-#PaDaly-dob	unknown-#PaDaly-constituency	speech	unkown-language	2022-11-30 00:00:00	Logainmneacha na Gaeltachta: Plé	12	Tá dhá cheist agam. Cén paróistí i gCiarraí atá i gceist?
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	13	Ceann Mara atá ar an teorann le Corcaigh agus Neidín ó dheas. Thart faoin gceantar sin.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	14	I bparóiste Ghleann Uí Ruachta de réir mar a thuigim.
#PaDaly	unknown-#PaDaly-party	unknown-#PaDaly-dob	unknown-#PaDaly-constituency	speech	unkown-language	2022-11-30 00:00:00	Logainmneacha na Gaeltachta: Plé	15	Luaigh an Dr. Ó Crualaoich an tsuirbhé a rinneadh in 1830-----
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	16	An tSuirbhéireacht Ordanáis a rinne-----
#PaDaly	unknown-#PaDaly-party	unknown-#PaDaly-dob	unknown-#PaDaly-constituency	speech	unkown-language	2022-11-30 00:00:00	Logainmneacha na Gaeltachta: Plé	17	Na hInnealtóirí Ríoga sa dráma Translations le Brian Friel.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	18	Mar eolas, tá an dráma sin an-mhí-chruinn. Níl sé cothrom ar chor ar bith ar na daoine a bhí ag obair leis an tSuirbhéireacht Ordanáis.
#NiallODonnghaile	unknown-#NiallODonnghaile-party	unknown-#NiallODonnghaile-dob	unknown-#NiallODonnghaile-constituency	speech	unkown-language	2022-11-30 00:00:00	Logainmneacha na Gaeltachta: Plé	19	I do thuairimse.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	20	I ndáiríre. Má théann an Seanadóir-----
#NiallODonnghaile	unknown-#NiallODonnghaile-party	unknown-#NiallODonnghaile-dob	unknown-#NiallODonnghaile-constituency	speech	unkown-language	2022-11-30 00:00:00	Logainmneacha na Gaeltachta: Plé	21	Beidh an coiste ag dul i ndiaidh Brian Friel anois.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	22	Bainimid úsáid as na doiciméid cosúil le ainmleabhar na bparóistí agus na litreacha. Bhí triúr nó ceathrar ag dul timpeall leis an tSuirbhéireacht Ordanáis ag an am agus cainteoirí dúchasacha Gaeilge a bhí iontu. Rinne siad a ndícheall chun na leaganacha Gaeilge áitiúla a bhailiú chun cuidiú le córas na leaganacha Béarla a bhuanú, mar a déarfá. An ceannaire nó boss a bhí acu ná Seán Ó Donnabháin. Is léir d'éinne a thuigeann an oiread sin dua a chaith sé ar an obair gur cineál genius ab ea é. Is féidir liom sampla iontach a thabhairt do bhaill an choiste. Tá Aghowl nó Achadh Abhall i ndeisceart Chill Mhantáin. Deir Seán ina gcuid litreacha gur aimsigh sé an áit ina raibh Achadh Abhall ar deireadh agus ba léir go raibh ríméad air faoi seo. Luaitear an áit sna lámhscríbhinní luath ach ní raibh sé riamh in ann é a aimsiú go dtí go raibh sé ar obair pháirce i ndeisceart Chill Mhantáin agus d’aimsigh ansin é. Mar sin, déarfainn go bhfuil cineál míchruinnis sa dráma sin, Translations.
#NiallODonnghaile	unknown-#NiallODonnghaile-party	unknown-#NiallODonnghaile-dob	unknown-#NiallODonnghaile-constituency	speech	unkown-language	2022-11-30 00:00:00	Logainmneacha na Gaeltachta: Plé	23	Artistic licence.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	24	Tá brón orm ach ní stopfar anois mé agus mé ag caint faoi logainmneacha. Mar eolas, bhí Seán Ó Donnabháin ag gearán faoi Chontae Shligigh nuair a bhí siad ag iarraidh leaganacha áitiúla a bhailiú ó mhuintir na háite. In áiteanna eile i dtuaisceart Loch Gharman, luaigh sé nach raibh aon Ghaeilge ansin ach nuair a shroich sé iarthar Loch Gharman agus paróiste Teampall Lúdagáin, dúirt sé gur labhair muintir na háite Gaeilge mhaith ansin. Maidir le Sligeach, dúirt duine amháin acu - an tUasal Ó Conchubhair sílim, gur labhraíodh an Ghaeilge is fearr - lán stad - i gCúige Chonnacht i Machaire Eabha; an cheantar ó thuaidh ó bhaile Shligigh. Níl a fhios agam cén fáth go ndúirt sé é sin ach sin a dúirt sé ag an am. Dúirt Seán Ó Donnabháin go mbíodh frustrachas air mar bhíodh daoine ag tabhairt freagra dó uaireanta a shíl siad a bhí ag teastáil uaidh, agus ní an fíorfhreagra, mar a dhéarfá. Iarradh sé ar dhaoine cén leagan Gaeilge a bhí ar áit agus, mar a tharla i Liatroim, cumadh logainmneacha. Uaireanta bíonn orainn a bheith cúramach ach bhí na bailitheoirí féin ag iarraidh a bheith an-chúramach chomh maith.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	25	Déantar éagóir orthu agus tá an cheart ar fad ag an Dr. Ó Crualaoich – is ar son na drámaíochta is dócha a déanadh é. Bhí na bailitheoirí i bhfad níos fearr ná má a mheasfá agus tú ag féachaint ar an ndráma. Tá an dráma féin ar fheabhas gan amhras ach ní mar sin an cur chuige a bhí an an tsuirbhéireacht i leith logainmneacha Gaeilge. Bhí sé i bhfad níos eolasachaí. Caithfear cuimhneamh nach ar mhaithe le logainmneacha Gaeilge a bhíodar ag déanamh an taighde ach chun teacht ar na bunleaganacha Gaeilge ionas go mbeidís in ann Béarlú sort slachtmhar a chur ar na léarscáileanna; eilimint ar eilimint.Dá bhfaighidís amach cérbh é an bunlogainm Ghaeilge, bhí sórt scála traslitrithe acu agus ansin, eilimint ar eilimint, d'oibreoidís ar na leaganacha Gaeilge, a bhí le greanadh ar na léarscáileanna go deo na ndeor. Chaithfidís a bheith chomh cruinn agus a d'fhéadfaidís a bheith. Is chuige sin a bhí na scoláirí ag obair. Ní mór cuimhneamh gur scoláirí den chéad scoth ab ea beirt nó triúr acu, ar a laghad, agus Seán Ó Donnabháin os cionn gach éinne.
#AengusOSnodaighSF	unknown-#AengusOSnodaighSF-party	unknown-#AengusOSnodaighSF-dob	unknown-#AengusOSnodaighSF-constituency	speech	unkown-language	2022-11-30 00:00:00	Logainmneacha na Gaeltachta: Plé	26	Beidh orainn drámadóir eile a fháil chun Lost in Translations a chumadh.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	27	Go díreach. Beidh sé ag teastáil.
#PaDaly	unknown-#PaDaly-party	unknown-#PaDaly-dob	unknown-#PaDaly-constituency	speech	unkown-language	2022-11-30 00:00:00	Logainmneacha na Gaeltachta: Plé	28	Níl aon cheisteanna eile agamsa.
#AengusOSnodaighSF	unknown-#AengusOSnodaighSF-party	unknown-#AengusOSnodaighSF-dob	unknown-#AengusOSnodaighSF-constituency	speech	unkown-language	2022-11-30 00:00:00	Logainmneacha na Gaeltachta: Plé	29	Tá roinnt cheisteanna agam féin. Níl mé chun an Teachta a chur ar an spota. An príomhfháth gur thug mé an cuireadh do na finnéithe teacht os ár gcomhair ná an tuarascáil a rinne an Coimisinéir Teanga agus an gearán a bhí sé ag tabhairt faoi maidir le Eircode. Thugamar cuireadh do GeoDirectory, Eircode, An Post, agus an Aire teacht os ár gcomhair. Ag deireadh an dá seisiún a bhí i gceist, ní raibh a fhios againn fós cad as a tháinig na logainmneacha Béarla a thagann chun cinn nuair atá duine ag lorg áite ar Eircode. Más buan mo chuimhne, mhaígh GeoDirectory go bhfuair sé an t-ábhar ó An Post nó ón Roinn agus dúirt An Post go bhfuair sé é ó dhream éigin eile agus dream éigin eile. Sa deireadh ní raibh a fhios againn cad as atá sé ag teacht, agus sin í an cheist mar tá duine éigin ag staid éigin ag briseadh an dlí. Má chuirtear ainm i nGaeilge isteach i Eircode, ní thagtar air go minic má tá sé sa Ghaeltacht agus má chuirtear an t-ainm isteach i mBéarla tiocfaidh sé chun cinn. An uair dheireanach a bhí dream os ár gcomhair rinne mé cúpla sampla a thabhairt nach raibh mé tar éis tástáil a dhéanamh orthu roimhe sin, ceann amháin ná Tigh Uí Chatháin i mBaile an Fheirtéaraigh. Teach Uí Chatháin Ballyferriter a bhí in Eircode; ní raibh teacht ar Bhaile an Fheirtéaraigh ar aon litriú don teach áirithe sin. Cén fáth gur chuir mé sin isteach? Tá aithne agam ar an teach agus chuir mé cúpla áit eile isteach. Tá fadhb bunúsach ann agus bhí an Coimisinéir Teanga ag tabhairt aird ar an bhfadhb bunúsach sin. Táimid fós ag iarraidh teacht ar réiteach ionas nach bhfuil an Béarla chun cinn i gceantar Gaeltachta ar Eircode nó ar aon chóras Stáit eile. Níl a fhios agam an bhfuil a fhios ag aon duine cé air nó uirthi a bhfuil an locht agus cén uair a bheidh an fhadhb leigheasta. Níl sé i gceist ag an gcoiste seo, agus ní bhíonn riamh i gceist, daoine a chéasadh faoi rudaí; táimid ag iarraidh go leigheasfar na fadhbanna a ardaíonn an Coimisinéir Teanga. Beidh sé os ár gcomhair inniu níos déanaí le cúpla gearán eile a rinne sé sa tuarascáil oifigiúil. Muna leigheasfar iad, leanfaidh siad. Tá cúpla ceist eile a d'ardaigh sé linn nach bhfuil leigheasta go fóill. Táimid beagnach críochnaithe le ceann faoin nGarda Síochána ach níl sé críochnaithe go fóill. Iarraim ar na hoifigigh ón Roinn míniú a thabhairt, óna dtaobh de, cad é an ról atá acu maidir leis an mbunábhar atá ag Eircode.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	30	Tuigim an cás go maith. D'fhiafraigh an Cathaoirleach cé air nó uirthi a bhfuil an locht agus dúirt sé rud an-tábhachtach i ndiaidh sin; gurbh é an modh oibre atá ag an gcoiste seo ná go bhfuil sé dírithe ar rudaí a fheabhsú agus rudaí gur chóir a bheith in áit a chur in áit. Tá mise ag plé leis an ábhar seo sa Roinn le roinnt mhí anois. Thuig mé go maith an méid a bhí le rá ag an gCoimisinéir Teanga agus bhí orm dul taobh thiar de sin. Ansin fuaireamar an chomhairle ón Ard-Aighne maidir lena dhearcadh maidir leis an Roinn a raibh ag sárú a scéim féin. Ag dul i bhfad taobh thiar de sin, is é an bhuncheist ná go mba mhaith linn é dá mba rud é go mbeadh an duine a bhíonn ag plé le suíomh gréasáin Eircode in ann plé leis an suíomh sin, trí Ghaeilge nó trí Bhéarla, in aon áit sa tír, agus teacht ar an Eircode don suíomh atá siad ag lorg. Tá gach gur féidir á dhéanamh ag an Roinn é sin a chur in áit ach nuair a théitear siar, ar an suíomh gréasáin sin is é an bunachar sonraí atá agat ná an bunachar sonraí GeoDirectory le tag curtha leis. Is é sin meascán de litreacha agus uimhreacha gurb é an Eircode agus cuidíonn sé sin le duine an suíomh a aimsiú. Nuair a théitear taobh thiar den bhunachar sonraí GeoDirectory tá sé sin ag braith ar an mbunachar sonraí de chuid An Phoist do na seoltaí poist. Tá thart ar 86% de na seoltaí poist i nGaeilge sa Ghaeltacht agus níos lú ná sin, b'fhéidir 77% nó 78%, le leagan Gaeilge acu sna ceantair lasmuigh den Ghaeltacht. Go dtí go sroichfear 100% de na seoltaí poist a bheith i nGaeilge agus i mBéarla, ní féidir le haon duine atá ag úsáid an bunachar sonraí Geodirectory nó an bunachar sonraí Eircode a bheith cinnte go mbeidh siad in ann teacht ar sheoladh trí Ghaeilge. Mar sin caithimid dul go dtí an áit ina thosaíomar. Is é sin an áit ina ghintear an chéad seoladh poist. Tá obair á déanamh ag An Post chun é sin a fheabhsú agus tá an méid seoltaí atá i nGaeilge ag dul i méid an t-am go léir. Mar thoradh air sin, tá céatadán de thart ar 86% de na seoltaí sa Ghaeltacht ar an gcóras Eircode ar fáil i nGaeilge. Ar an gcóras Idirlíon, is féidir é a fhiosrú i nGaeilge nó i mBéarla. Nuair a thagtar ar Eircode agus má chuirtear an Eircode isteach agus tugann sé suas seoladh, is é an seoladh i nGaeilge, má tá sé ann, a chuirtear ar fáil.
#AengusOSnodaighSF	unknown-#AengusOSnodaighSF-party	unknown-#AengusOSnodaighSF-dob	unknown-#AengusOSnodaighSF-constituency	speech	unkown-language	2022-11-30 00:00:00	Logainmneacha na Gaeltachta: Plé	31	An bhfuil éinne eile ag iarraidh teacht isteach air sin? Tá Ciarán Ó hÓbáin ag rá go dtagann an bunachar sonraí do GeoDirectory agus Eircode ón Post. Tá An Post ag braith ar an gcoiste logainmneacha do na bailte fearainn ach do na sráidbhaile luadh níos luaithe go bhfuil sé faoin gcomhairle chathrach nó faoin gcomhairle chontae.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	32	Tá na húdaráis áitiúla freagrach as sráidainmneacha. Tá na sráidbhailte féin ar fad clúdaithe ag ordú logainmneacha cheana féin agus tá siad le fáil. Tá gach uile bhaile fearainn sa Ghaeltacht clúdaithe ag ordú logainmneacha cheana féin ó 2004. Ansin, mar a luadh cheana féin, bhí 5,071 logainmneacha eile sa dara ordú logainmneacha a rinneadh don Ghaeltacht. San iomlán tá 7,390 leaganacha Gaeilge sa dá ordú logainmneacha don Ghaeltacht.Tá siadsan le fáil ó 2004 agus ó 2009, más buan mo chuimhne. Is féidir le haon duine dul isteach in logainm.ie agus iad a fháil láithreach. Ní gá ach cliceáil a dhéanamh ar na horduithe logainmneacha agus gheofar iad ansin. Tá siad ar fáil saor in aisce d’aon duine.
#AengusOSnodaighSF	unknown-#AengusOSnodaighSF-party	unknown-#AengusOSnodaighSF-dob	unknown-#AengusOSnodaighSF-constituency	speech	unkown-language	2022-11-30 00:00:00	Logainmneacha na Gaeltachta: Plé	33	Aithním an méid sin. De réir cosúlachta anois, tá sé beagáinín níos soiléire domsa. Tá fadhb éigin ann maidir le sráidainmneacha, is é sin le seoltaí, in eastáit tithíochta, agus mar sin de. Níl an dualgas sin ar an Roinn ach tá na dualgais sin ar na údaráis áitiúla agus is ansin atá an fhadhb. Mura bhfuil ach 86% de na sráidainmneacha nó de na heastáit tithíochta sa Ghaeltacht ainmnithe as Gaeilge, tá an locht ar na comhairlí nó na húdaráis áitiúla nach bhfuil ag tabhairt an eolais sin go hiomlán do An Post. An bhfuil sé sin i gceart agam?
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	34	Sin cheist do An Post agus ní féidir liom í a fhreagairt go cinnte ach tá drogall orm an locht------
#AengusOSnodaighSF	unknown-#AengusOSnodaighSF-party	unknown-#AengusOSnodaighSF-dob	unknown-#AengusOSnodaighSF-constituency	speech	unkown-language	2022-11-30 00:00:00	Logainmneacha na Gaeltachta: Plé	35	Ceist anseo do An Post mar sin.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	36	----- a chur ar na comhairlí contae ach is féidir liom a rá go n-úsáidimid na bunachair shonraí. Tagann na seoltaí ó An Post trí GeoDirectory agus ciallaíonn sé sin go bhfuil 86% de na seoltaí sin i nGaeilge. Ní féidir liom a rá nach bhfuil ainmneacha sráide i nGaeilge ar na seoltaí sin. B'fhéidir go bhfuil ar chuid acu, nó b'fhéidir nach bhfuil, níl a fhios agam.
#AengusOSnodaighSF	unknown-#AengusOSnodaighSF-party	unknown-#AengusOSnodaighSF-dob	unknown-#AengusOSnodaighSF-constituency	speech	unkown-language	2022-11-30 00:00:00	Logainmneacha na Gaeltachta: Plé	37	Is é an rud atá á rá ag lucht GeoDirectory ná nach ndéanann siad ainmneacha atá i nGaeilge a aistriú go Béarla. Deireann said gurb é seo an bunábhar a thagann chucu agus nach bhfuil said ag déanamh aon athrú. Tá locht áit éigin sa chóras. Níl na bunleaganacha atá á bhfháil ag an ríomhaire, nó ag an gcóras atá á gcur le chéile, i nGaeilge agus i mBéarla ag an am céanna, nó níl siad díreach i nGaeilge ó thaobh na Gaeltachta de mar ba chóir. Nuair a bhí ionadaithe anseo ó An Post, le linn dúinn a bheith ag caint air seo, ní léir dúinne, nó domsa ar aon chaoi, go raibh an tuiscint sin acu. Más buan mo chuimhne, bhí siad ag cur an lochta áit eile - duírt siad go raibh An Post ag fáil gach rud ó Logainm.ie nó ó a leithéid. Ní raibh An Post ag cinntiú go raibh an méid a bhí sé ag cur ar fáil do GeoDirectory agus, dá réir, do Eircode, ag cloí go hiomlán leis an dlí maidir le ceantair Ghaeltachta. Is féidir linn argóint a bheith againn faoin gcuid eile den tír. Measaim go bhfuilimid tar éis teacht ar an áit ina bhfuil an fhadhb agus gur ghá dúinn díriú isteach ar na húdaráis áitiúla maidir le conas is féidir linn an 14% sin nach bhfuil foirfe a leigheas. An bhfuil aon ceist ag an Teachta Connolly?
#CatherineConnolly	unknown-#CatherineConnolly-party	unknown-#CatherineConnolly-dob	unknown-#CatherineConnolly-constituency	speech	unkown-language	2022-11-30 00:00:00	Logainmneacha na Gaeltachta: Plé	38	Cuirim fáilte roimh ár n-aíonna. Feicim go bhfuil beirt bhan anseo in bhur measc. Bím i gcónaí ag tarraingt airde ar easpa cothromaíochta mar bhean mé i measc na bhfear. Tá mé measctha suas fós. Gabhaim buíochas lenár n-aíonna as na ráitis tosaigh, atá léite agam. Is dócha go bhfuil an Roinn ag rá nach bhfuil locht ar bith uirthi, go bhfuil comhairle dlí faighte aici, agus go bhfuil gach rud a rinne sí ceart agus i gcomhréir leis an scéim teanga. Is é sin an méid a thuigim ó ráitis na Roinne.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	39	Táimid sásta go bhfuilimid ag feidhmiú i gcomhréir leis an dlí lenár scéim teanga féin, ach ní bheimid sásta riamh go dtí go bhfuil an caighdeán chomh hard is ar féidir leis a bheith ag na seirbhísí atá á gcur ar fáil ag an Roinn. Ba mhaith linne go mbeadh gach uile dhuine a úsáideann an bunachar sonraí Eircode sásta leis an úsáid sin. Tá sé soiléir go bhfuil daoine ann a úsáideann é. Leanfaidh an bunachar sonraí sin go dtí go mbeadh sé go hiomlán dátheangach ach ní bheidh na daoine sin sásta lena úsáid go dtí go mbeidh sé amhlaidh. Nílimid sásta faoi sin.
#CatherineConnolly	unknown-#CatherineConnolly-party	unknown-#CatherineConnolly-dob	unknown-#CatherineConnolly-constituency	speech	unkown-language	2022-11-30 00:00:00	Logainmneacha na Gaeltachta: Plé	40	Ar a laghad, ó thaobh na Roinne de, tá roinnt soiléirithe i gceist. Fuair an Roinn comhairle dlí-----
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	41	Fuair.
#CatherineConnolly	unknown-#CatherineConnolly-party	unknown-#CatherineConnolly-dob	unknown-#CatherineConnolly-constituency	speech	unkown-language	2022-11-30 00:00:00	Logainmneacha na Gaeltachta: Plé	42	-----agus tá gach rud déanta aici is ba chóir di a bheith déanta aici. Tá conradh ag an Roinn le An Post agus dar leis an bplean teanga a bhí ag an Roinn, chuir sí gach rud san áireamh ach, faraor, ar an talamh níl sé sin ag tarlú. Níl a fhios agam an bhfuilimid níos soiléire maidir leis an réiteach atá le bheith ann. Tá mé ag breathnú ar ráiteas tosaigh an Choimisinéara Teanga. Beidh sé os ár gcomhair i gceann cúpla nóiméad. Tá líon na ngearán chomh hard sin go ndeireann sé ina ráiteas:Is minic ráite agam é go bhfuarthas níos mó gearán ar an ábhar seo leis féin ná mar a fuarthas riamh maidir le haon ábhar aonair eile ó bunaíodh an Oifig.Is rud thar a bheith bunúsach é muna bhfuil ainm agus seoladh an duine le bheith i nGaeilge aige nó aici. Tá beagáinín dul chun cinn déanta ach níl an córas ag feidhmiú fós chun na cearta atá ag daoine a chur i bhfeidhm. Tá fadhb ann. Bhí ar an gCoimisinéir Teanga tuarascáil a leagan os comhair na Dála agus ní dhéanann sé é sin go minic. Rinne sé é ó thaobh An Gharda Síochana agus ó thaobh an ábhair seo. Is rud neamhghnách é tuarascáil a chur os comhair na Dála. Táimid ag streachailt - agus ní saineolaithe muid - chun tuarascáil a fhoilsiú agus ag iarraidh teacht ar réiteach air seo. D'éist mé go cúramach an uair dheireanach le An Post agus le GeoDirectory, ach bhí mé beagáinín déanach inniu. Ní thuigim fós cén fáth a bhfuil misalignment idir na logainmneacha agus na bunachair shonraí. B'fhéidir nach bhfuil-----
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	43	Bhuel, tá siad á gcur ar fáil againne. Tugadh sampla ansin maidir le Tigh Uí Chatháin agus ansin Ballyferriter. Tá Ballyferriter le fáil in ordú logainmneacha ó 2004 ar aghaidh mar “Baile an Fheirtéaraigh” agus níl aon neart againn ar an rud. Caithfidh mé é a shoiléiriú, b'fhéidir, nach bhfuil aon nasc foirmiúil againn ar chor ar bith le GeoDirectory de chuid An Phoist. Is taighdeoirí muidne agus bímid ag déanamh taighde ar logainmneacha agus sin é. Nuair a bhíonn an taighde sin déanta, cuirtear é faoi bhráid an choiste logainmneacha agus ansin bíonn na céimeanna ann chun cur leis na logainmneacha a rith, agus a leithéid. Maidir le sráidainmneacha, is amhlaidh go bhfuil an scéal difriúil sa dóigh is nach bhfuilimid freagrach ar chor ar bith as sráidainmneacha. Mar atá scríofa sa leabhrán "Sráidainmneacha Treoirlínte / Streetnames Guidelines", bímid ar fáil do na comhairlí áitiúla má bhíonn comhairle ag teastáil uathu. Sa dóigh sin bhí scéim ann idir 2004 agus 2009 nó 2010. Ag an am sin bhí GeoDirectory agus SOÉ páirteach sa scéim agus ghlac deich n-údarás áitiúila páirt sa scéim sin fosta. Rinneamar na sráidainmneacha a chaighdeánú iontu siúd agus aontaíodh na leaganacha Gaeilge leis na húdaráis áitiúla. Tá siad le fáil ar logainm.ie fosta. Sa mhullach air sin, bíonn comhairlí áitiúla i dteagmháil linn uaireanta chun comhairle a fháil uainn. Nuair a bhíonn leagan Gaeilge aontaithe againne ansin, cuirimid é sin ar logainm.ie fosta. Ní bhíonn na comhairlí áitiúla i dteagmháil linn i gcónaí agus is í sin an fhadhb. Níl aon iachall orthu é sin a dhéanamh ach an oiread.Ciallaíonn sé sin go bhfuil bearnaí ar logainm.ie. Ní fhaighimid na leaganacha Gaeilge ó na húdaráis áitiúla agus dá bharr sin tá na bearnaí ann. Tá an Roinn ag iarraidh na bearnaí sin a líonadh fosta. Tá scéim ar siúl lenár gcomhghleacaithe ag logainm.ie i DCU chun leaganacha Gaeilge de na sráidainmneacha sin a aimsiú. Uaireanta bíonn siad ar fáil ar ainmchláir agus a leithéidí. Tá ár gcomhghleacaithe ag iarraidh na hainmneacha a bhailiú le chéile agus ansin tabharfar faoinár mbráid iad. Níl foireann againn chun é a phlé i láthair na huaire, ach tá súil agam go mbeidh foireann ann go luath. Ansin beidh orainn dul i dteagmháil leis na húdaráis áitiúla chun an imprimatur a fháil uathu mar is leosan atá an t-údarás chun na hainmneacha Gaelacha agus Béarla a bhaisteadh agus a shocrú. Tá bearnaí sa chóras logainm.ie, ach tá sé díreach ann mar áis don phobal mar sin is cineál taiscumar é. Nuair a bhaineann sé le bailte fearainn agus a leithéid, is rud eile ar fad é. Sa chás sin, is é an leagan ar logainm.ie an leagan oifigiúil agus sin an fáth go bhfuil logainm.ie ann. I gcás sráidainmneacha, níl ann ach taiscumar é. Níl ann ach an t-eolas a bhfuair muidne thar na blianta. I go leor cásanna, ní bhfuaireamar aon eolas ó na comhairlí áitiúla, ach níl aon dualgas orthu an t-eolas sin a thabhairt dúinn ach an oiread. Tá siad freagrach as ainmneacha sráide agus sin é, ach táimid ag iarraidh gach rud a tharraingt le chéile.
#CatherineConnolly	unknown-#CatherineConnolly-party	unknown-#CatherineConnolly-dob	unknown-#CatherineConnolly-constituency	speech	unkown-language	2022-11-30 00:00:00	Logainmneacha na Gaeltachta: Plé	44	Tá sé sin suimiúil agus cabhrach. Díríonn sé an spotsolas ar rud praiticiúil. An bhfuil sé féaráilte a rá nach bhfuil na húdaráis áitiúla ag tapú na ndeiseanna atá ann?
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	45	Arís, ní féidir liomsa é sin a rá.
#CatherineConnolly	unknown-#CatherineConnolly-party	unknown-#CatherineConnolly-dob	unknown-#CatherineConnolly-constituency	speech	unkown-language	2022-11-30 00:00:00	Logainmneacha na Gaeltachta: Plé	46	Tuigim. Tá bearna mhór ann.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	47	Má théimse síos an tsráid, ní féidir liom ach mo thaithí pearsanta a léiriú. Bímse féin amuigh ar mo rothar an t-am ar fad. Feicimse comharthaí an t-am ar fad atá aonteangach, mar shampla, agus níor chóir go mbeidís aonteangach. Tá na húdaráis áitiúla freagrach as sin. Tá roinnt údaráis áitiúla ann atá an-mhaith. Tá na húdaráis i mBaile Átha Cliath, don chuid is mó, an-mhaith agus déanann siad an-iarracht leis na céimeanna agus na treoirlínte ar fad. Tá údaráis eile ann nach bhfuil a fhios againn fúthu mar ní bhíonn siad i dteagmháil linn. Táim cinnte go bhfuil roinnt acu an-mhaith, agus tá roinnt eile acu nach bhfuil chomh gníomhach ó thaobh na Gaeilge de. Nílim ach ag cur mo thaithí pearsanta in iúl.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	48	Bhí mé ag díriú ar an mbunachar sonraí de chuid An Phoist. Braitheann An Post ar chomharthaí bóthair agus iad ag forbairt an bhunachair sonraí an t-am go léir, agus tá sé sin tábhachtach. Maidir leis na gearáin, de réir staitisticí maidir le húsáid eircode.ie, is léir go mbíonn thart ar 2.5 milliún searches ar an suíomh Idirlín sin gach mí. Mar thoradh air sin, mura bhfuil an suíomh ag tabhairt an eolais do dhaoine sa tslí ina bhfuil sé ag teastáil uathu, tá céatadán áirithe den 2.5 milliún duine nach bhfuil sásta. Cuid den chúis go bhfuil daoine ar an eolas faoi na heaspaí sna bunachair shonraí i gcoiteann sa Stát maidir le seoltaí i nGaeilge ná go n-úsáidtear eircode.ie chomh forleathan sin.
#AengusOSnodaighSF	unknown-#AengusOSnodaighSF-party	unknown-#AengusOSnodaighSF-dob	unknown-#AengusOSnodaighSF-constituency	speech	unkown-language	2022-11-30 00:00:00	Logainmneacha na Gaeltachta: Plé	49	Tá ceist agam do Colin Bray, ó SOÉ. Is é atá i gceannas ar an tionscnamh a rinneadh in 1830 go 1840 agus tá sé tar éis teacht i gcomharbas orthu siúd a rinne an bhunobair, mar a luadh níos luaithe i Translations ag Brian Friel. An bhfuil Colin Bray cinnte go bhfuil gach rud i gceart ó thaobh na léarscáileanna de agus nach bhfuil ainmneacha Béarla chun tosaigh sna léarscáileanna a chlúdaíonn ceantair Ghaeltachta atá foilsithe ag SOÉ?
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	50	Yes, I am confident because we only publish Irish placenames in Gaeltacht areas. We have developed advanced mapping systems. We automate the production of our mapping. We back our web services up with a gazetteer we maintain from Logainm.ie. On our publications, we only publish Irish placenames in Gaeltacht areas. We are very proud to be the authoritative source of cartographic product and record. When we look at the guidance note of the Official Languages Act 2003, as mentioned earlier, it applies to a mapping scale of 1:1 to 1:10,000. In Ordnance Survey Ireland, we go far beyond that. We apply that principle to all our mapping scales. All our mapping services are governed by a set of computer rules and they only show Irish placenames in Gaeltacht areas.
#AengusOSnodaighSF	unknown-#AengusOSnodaighSF-party	unknown-#AengusOSnodaighSF-dob	unknown-#AengusOSnodaighSF-constituency	speech	unkown-language	2022-11-30 00:00:00	Logainmneacha na Gaeltachta: Plé	51	Tá sé tábhachtach é sin a shoiléiriú. Cad faoi bhailte a bhfuil dhá ainm orthu, mar shampla, Charleville-Ráth Luirc? Tá an dá ainm ann agus á úsáid, agus níl an baile sa Ghaeltacht. Cad a tharlaíonn i gcás mar sin?
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	52	In that case, the names and text for our mapping comes from our database and that database comes from Logainm.ie and we show bilingual text outside Gaeltacht areas. Whatever the authoritative text may be, we will show that on our maps. As more orders are published, we have the ability to apply those orders to all our products and services within one month.
#AengusOSnodaighSF	unknown-#AengusOSnodaighSF-party	unknown-#AengusOSnodaighSF-dob	unknown-#AengusOSnodaighSF-constituency	speech	unkown-language	2022-11-30 00:00:00	Logainmneacha na Gaeltachta: Plé	53	An bhfuil ceist ag aon duine eile? Bhí an díospóireacht an-suimiúil go háirithe an píosa faoin mhéid a dearnadh 150, 170 nó 200 bliain ó shin.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	54	I gceann dhá bhliain, beifear ag ceiliúradh 200 bliain ó cuireadh tús leis an obair suirbhéireachta in Éirinn. Tá tionscnamh ann chun é a chomóradh. Tosaíodh ar an Tuaisceart ar dtús agus tá ár gcomhghleacaithe ó Thuaidh i mbun tionscnaimh chun an t-eolas ar fad a tharraingt le chéile, a dhigitiú agus a chur ar fáil ar líne in 2024. Sílim go bhfuil ár Roinn á mhaoiniú go pointe áirithe.
#AengusOSnodaighSF	unknown-#AengusOSnodaighSF-party	unknown-#AengusOSnodaighSF-dob	unknown-#AengusOSnodaighSF-constituency	speech	unkown-language	2022-11-30 00:00:00	Logainmneacha na Gaeltachta: Plé	55	Beidh an dráma nua ag teacht amach agus an t-úrscéal is gach rud eile.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	56	Agus an scéal a chur i gceart, agus cothrom na Féinne a thabhairt do na taighdeoirí a bhí ann.
#AengusOSnodaighSF	unknown-#AengusOSnodaighSF-party	unknown-#AengusOSnodaighSF-dob	unknown-#AengusOSnodaighSF-constituency	speech	unkown-language	2022-11-30 00:00:00	Logainmneacha na Gaeltachta: Plé	57	Agus do na saighdiúirí Sasanacha a bhí leo. Muna bhfuil éinne eile ag iarraidh teacht isteach, ba mhaith liom cúpla focal a rá. D'éirigh linn teacht ar an bhfadhb agus leis an tuiscint nua seo beimid in ann críoch a chur leis an gcuid seo den fhiosrú atá ar bun againn. Is féidir linn moltaí a chur chuig an Aire breis foirne a fháil chun cabhrú leo siúd atá ag obair ag logainmneacha, mar atá ag dul dóibh ar aon chaoi.Anuas ar sin, tá súil agam gur féidir linn iarraidh ar na hAirí difriúla díriú isteach ar seo chun cinnte a dhéanamh de nach mbeidh fadhb ann amach anseo agus go mbeidh leigheas ar an scéal. Más gá cuidiú leo spreagadh a thabhairt do na comhairlí áitiúla atá lochtach, déanfar sin, ionas go réiteofar pé fadhb atá ann ó thaobh a n-ionchur nó fadhbanna eile atá ag dreamanna cosúil le GeoDirectory nó An Post. Is gá an fhadhb seo a réiteach sa deireadh thiar, ionas nach mbeimid ag teacht ar ais anseo i gceann cúig nó deich mbliana agus gan leigheas againn ar an bhfadhb cuíosach bunúsach seo.  Tá mé ag súil go mbeidh coiste logainmneacha nua ann chomh luath agus is féidir agus go bhfoilseofar ceann den ocht dréacht atá ina suí anseo le síniú ag an gcoiste - obair bhreise é sin do Colin Bray agus daoine eile – agus ansin go mbeidh foireann an choiste logainmneacha in ann cur leis an obair sin atá ríthábhachtach. Nuair atá an obair sin curtha díobh, beifear in ann féachaint an fiú tabhairt faoi cheist na sráidainmneacha agus rudaí eile. B’fhéidir go bhfuil an iomarca oibre breise fós le déanamh nuair a chríochnaíonn siad na contaetha eile ar fad atá fós le déanamh. Tiocfaimid ar ais chuige sin amach anseo. Cuirim críoch leis an gcuid seo de chruinniú an lae inniu. Gabhaim buíochas le Colin Bray, príomhoifigeach feidhmiúcháin, SOÉ; le Eoin Ó Droighneáin, príomhoifigeach logainmneacha, atá anseo ó bhrainse logainmneacha na Roinne Turasóireachta, Cultúir, Ealaíon, Gaeltachta, Spóirt agus Meán, agus lena chomhghleacaithe, an Dr. Conchubhar Ó Crualaoich, príomhoifigeach; agus Aindí Mac Giolla Chomhghaill, ardoifigeach. Gabhaim buíochas freisin leis an ard rúnaí cúnta ón Roinn Comhshaoil, Aeráide agus Cumarsáide, Ciarán Ó hÓbáin; le Mr. Ben King, príomhoifigeach; agus le Dan Lawlor, príomhoifigeach cúnta. Beidh seisiún eile againn Beidh seisiún eile againn i gceann tamaill bhig.
#AengusOSnodaighSF	unknown-#AengusOSnodaighSF-party	unknown-#AengusOSnodaighSF-dob	unknown-#AengusOSnodaighSF-constituency	speech	unkown-language	2022-11-30 00:00:00	Logainmneacha na Gaeltachta: Plé	58	Tá córam againn agus, mar sin, cuirfimid tús leis an gcéad chuid eile den chruinniú. Tá an Coimisinéir Teanga, Rónán Ó Domhnaill; stiúrthóir na hoifige in Oifig an Choimisinéara Teanga, Séamas Ó Concheanainn; agus bainisteoir gearán na hoifige, Órla de Búrca anseo.Thosaigh an cruinniú níos luaithe agus tá an foláireamh luaite agam maidir le cleachtais parlaiminte. Mar sin, ní gá dom dul tríd sin ar fad. Cuirim tús leis an gcuid seo den chruinniú anois. Iarraim ar an gCoimisinéir Teanga a ráiteas tosaigh a thabhairt.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	59	Is mian liom mo bhuíochas a chur in iúl don Chathaoirleach agus don choiste seo as an gcuireadh teacht in ina láthair, trácht a dhéanamh ar phríomhthorthaí thuarascáil bhliantúil m’oifige i leith 2021 agus plé a dhéanamh ar thuarascálacha m’oifige agus ar chur chun cinn na Gaeilge sa tseirbhís phoiblí in 2022. Tá trácht mion sa leagan fada den ráiteas tosaigh ar phríomh-ábhar na dtuarascálacha atá curtha faoi bhráid an choiste cheana. Le bhur gcead, tabharfaidh mé tús áite do roinnt ceisteanna reatha san achoimre seo. Le linn na bliana 2021, fuarthas 727 gearán, méadú de bhreis is 20% ar líon na ngearán a fuarthas le linn na bliana 2020. Fuarthas comhréiteach ar chuid mhór de na gearáin tríd an gcóras neamhfhoirmiúil réitithe gearán nó trí chomhairle a chur ar fáil do ghearánaigh. Cuimsíonn scéimeanna teanga thart ar 140 comhlacht poiblí réimse leathan gealltanas maidir le seirbhísí a chur ar fáil. Is leis an réimse sin a bhaineann an líon is airde gearán. Ba cheart dul i ngleic leis an gceist seo i gcóras na gcaighdeán, atá le teacht in áit chóras na scéimeanna teanga faoin reachtaíocht leasaithe.  Thit líon na ngearán i dtús phaindéim Covid-19 ach de réir mar a rinneadh faillí i gcearta teanga in 2020 agus arís in 2021, rinne líon ard daoine teagmháil le m’oifig agus a ndíomá mhór á cur in iúl acu go raibh beag is fiú á dhéanamh de sheirbhísí Stáit as Gaeilge le linn na paindéime. Is é an bhuairt atá orthu anois ná go dtiocfadh na fadhbanna céanna chun cinn an athuair dá mbeadh éigeandáil eile ann de bharr easpa pleanála agus easpa práinne ó thaobh seirbhísí a sholáthar as Gaeilge. Ní léir dom fós go bhfuil fianaise sa chóras sláinte a léireodh foghlaim chórasach nó fonn comhsheasmhach freastal cóir a dhéanamh ar chearta cainteoirí Gaeilge ar sheirbhísí sláinte ina rogha teanga oifigiúla.  Mar is eol de bhaill an choiste, agus de bhonn inscrúdaithe a tugadh chun críoch mí na Nollag 2011, cuireadh tuarascáil faoi bhráid gach Tí den Oireachtas i mí Aibreán 2021 i dtaca leis An nGarda Síochána. Baineann ábhar na tuarascála le sáraithe ar Acht an Gharda Síochána 2005 agus ar scéim teanga An Gharda Síochána. Ó shin i leith, is ábhar díomá domsa é gur maolaíodh ar riachtanais inniúlachta Ghaeilge sa Gharda Síochána maidir le harduithe céime go céim an tsáirsint agus an t-athrú suntasach a rinneadh ar rialacháin iontrála an Gharda Síochána, gur leor anois d’iarrthóirí a bheith inniúil i dteanga amháin, Béarla nó Gaeilge nó an dá cheann, feasta. Cuirim fáilte roimh straitéis Ghaeilge An Gharda Síochána 2022-25 ar léiriú é ar dhea-rún agus dea-mhéin cheannaireacht an Gharda Síochána don Ghaeilge. Ina dhiaidh sin féin, is deacair liom a thuiscint cé mar is féidir leis An nGarda Síochána a gcuid dualgas reachtúil teanga a chomhlíonadh agus a bheith géilliúil d’fho-alt 33(2) d'Acht an Gharda Síochana 2005 i bhfianaise na n-athruithe a rinneadh ar riachtanais inniúlachta iontrála.  Thug m’oifig imscrúdú ar an Roinn Comhshaoil, Aeráide agus Cumarsáide chun críche i mí na Nollag 2015. Ba é cur i bhfeidhm scéim teanga na Roinne chomh fada is a bhaineann sé le logainmneacha Gaeltachta i gcás an chórais nua Eircode ábhar an imscrúdaithe sin. Is minic ráite agam go bhfuarthas níos mó gearán ar an ábhar seo leis féin ná mar a fuarthas riamh maidir le haon ábhar aonair eile ó bunaíodh an oifig. Cuireadh tuarascáil faoin ábhar faoi bhráid gach Tí i mí Meán Fómhair 2021. Is léir ó na gearáin atá faighte ó m'oifig ó shin nach bhfuil an scéal seo curtha ina cheart go fóill.  Cuirim fáilte mhór roimh an Acht nua agus tacóidh m’oifig go tréan le comhlachtaí poiblí, trí mheán comhairle agus treorach, chun na dualgais reachtúla nua a chur i bhfeidhm go tráthúil agus go héifeachtach. Déantar gach iarracht treoir chruinn a chur ar fáil don phobal freisin agus bhí toradh an-dearfach ar na seisiúin eolais a cuireadh ar fáil ag Oireachtas na Gaeilge i gCill Airne i dtús mhí na Samhna. Is mar thoradh ar obair leanúnach ó thús na bliana a cuireadh an obair mhór sa réimse seo i gcrích a bhuíochas d’acmhainní breise a cuireadh ar fáil chun an tAcht leasaithe a chur i bhfeidhm. Tá 12 ball foirne fostaithe san oifig anois, beirt phríomhoifigeach cúnta nua ina measc, agus is mian liom aitheantas a thabhairt don obair mhór atá déanta ag foireann m’oifige ar chlár ardaithe feasachta agus chun treoirlínte a fhorbairt maidir leis an Acht leasaithe agus faoin bhforáil a bhaineann le halt 10A go háirithe; foráil a chinnteoidh go mbeidh 20% ar a laghad d’fhógraíocht comhlachtaí poiblí á déanamh trí Ghaeilge. Tá dea-thoradh na forála seo le léamh ar líne agus le cloisteáil ar raidió cheana féin. Ba mhaith liom aitheantas ar leith a thabhairt don Roinn Turasóireachta, Cultúir, Ealaíon, Gaeltachta, Spóirt agus Meán as an gcomhoibriú uile chun seimineáir faisnéise agus feasachta a chur ar fáil do chomhlachtaí poiblí, don státseirbhís agus don tseirbhís phoiblí trí chéile. Tá breis is 1,500 duine i ndiaidh a bheith páirteach sna seimineáir faisnéise a reáchtáladh i nGaeilge agus i mBéarla i mí Iúil agus mí Mheán Fómhair 2022.  Tá rochtain ar sheirbhísí Stáit ar fónamh sa dá theanga oifigiúla taobh le foireann oilte a bheith ar fáil go leitheadach ar fud an chórais. Ní thig liomsa ach treisiú arís eile ar mbéim is ceart a chur ar chúrsaí earcaíochta. Thug mé ardtosaíocht phráinneach náisiúnta ar cheist na hearcaíochta i dturascáil bhliantúil 2021. Tá ról cinniúnach ag an gcoiste comhairleach um sheirbhísí Gaeilge agus is faoina gcúram siúd a bheidh dréachtadh an phlean náisiúnta do sholáthar seirbhísí Stáit trí Ghaeilge. Aithnítear na dúshláin a bhíonn roimh chomhlachtaí poiblí, agus roimh an tSeirbhís um Cheapacháin Phoiblí, líon dóthanach iarratasóirí oilte a spreagadh chun cur isteach ar fholúntais. I bhfianaise phráinn an riachtanais, caithfear earraíocht a bhaint as gach seift feasta chun cur le líon na n-iarratasóirí cáilithe, idir chomórtais ghinearálta agus shainchomórtais rialta. Tá géarghá le cur chuige córasach agus an Ghaeilge a bheith luaite mar bhunriachtanas i gcás gach aon chineál folúntais, ón mbarr anuas go speisialta, mar is léir nach dtiocfaidh athrú chun feabhais ar chúrsaí earcaíochta cheal ceannaireachta. Éileoidh cur chuige córasach go mbeachtófaí riachtanas teanga leis an iliomad sonraíochtaí post i gcomhlachtaí poiblí seachas folúntas fánach thall is abhus. Tá sé riachtanach scrúdú fuarchúiseach a dhéanamh ar an soláthar céimithe oilte atá ar fáil do chomórtais earcaíochta freisin. Aithnítear go mbíonn infheistíocht fhadtréimhseach i gceist chun líon suntasach céimithe oilte a chur ar fáil agus ritheann sé liom nár mhiste cur chuige comhordaithe náisiúnta, idirinstitiúideach a úsáid, amhail an t-ionad náisiúnta barr feabhais maidir le gairmeacha san Aontas Eorpach, chun cláir nua fochéime agus iarchéime a dhearadh agus a sholáthar i réimse an riaracháin phoiblí. D’fhéadfadh ról a bheith ag an bhforas riaracháin agus institiúidí ardoideachais siollabas comónta a dhearadh ina gcuimseofaí dianoiliúint teanga agus modúil chuí sa pholaitíocht, eacnamaíocht, dlí agus riarachán poiblí. D’fhéadfaí a leithéid de chlár ceannródaíoch a bheith ar fáil go náisiúnta i roinnt institiúidí ardoideachais ionas go gcuirfí go suntasach le líon na gcéimithe cáilithe in achar réasúnta blianta. Dá thúisce a théitear i mbun gnímh is amhlaidh is fearr é. Glacann próiseas forbartha céime suas le dhá bhliain agus glacann an cúrsa fochéime suas le ceithre bliana i mórchuid na n-institiúidí ardoideachais anois, ach is baolach nach mbaineann ceisteanna inniúlachta córais leis an tríú leibhéal amháin. D’fhoilsigh an Roinn Oideachais tuarascáil i mí Dheireadh Fómhair a rinne léargas ar sholáthar don oideachas lán-Ghaeilge lasmuigh den Ghaeltacht, soláthar reatha agus réamhmheastacháin don todhchaí. Thug mé suntas ar leith do na rátaí aistrithe ón mbunscoil go dtí an iar-bhunscoil. Níor aistrigh ach beagán le cois trian de na daltaí seo, 35.7% de na daltaí, agus is beagnach 60% de na daltaí a d’aistrigh go hiar-bhunscoil Bhéarla. Mura ndéanfar pleanáil fhadtréimhseach inniúlachta a leabú sa chóras oideachais lán-Ghaeilge agus méadú céimnitheach ar líon na ndaltaí iar-bhunscoile le hinniúlacht mhaith Ghaeilge atá ar fáil don oiliúint thríú leibhéal, beidh sé ionann is dodhéanta líon dóthanach céimithe a chur ar fáil chun sprioc earcaíochta an 20% a bhaint ón mbliain 2030 ar aghaidh. Is fiú suntas a thabhairt don líon gearán atá tagtha chun cinn le blianta beaga anuas a bhaineann le cúrsaí pleanála sa Ghaeltacht. Faoi Alt 10(2)(m) den Acht um Pleanáil agus Forbairt, 2000, cuirtear ceanglas ar údarás pleanála a bhfuil limistéir Ghaeltachta faoina chúram, cuspóirí faoi leith a leagan síos ina phlean forbartha contae chun:... oidhreacht teanga agus chultúrtha na Gaeltachta a chosaint, lena n-áirítear an Ghaeilge a chur chun cinn mar theanga an phobail, i gcás ina mbeidh limistéar Gaeltachta i limistéar an phlean forbartha.Faoi réir an Achta chéanna, is féidir le húdarás pleanála coinníoll a cheangal le cead pleanála “a bhaineann le hoidhreacht teanga nó chultúir na Gaeltachta a chosaint”. Tá an tAire Tithíochta, Rialtais Áitiúil agus Oidhreachta i ndiaidh dlús a chur le hathbhreithniú ar na ceisteanna polasaí a bhaineann leis na cúrsaí. Is fiú a thabhairt faoi deara gur ábhar é seo atá go mór faoi thrácht i measc phobal labhartha na Gaeilge, sa Ghaeltacht agus taobh amuigh den Ghaeltacht. Pléadh na ceisteanna seo go sonrach ag seimineár ag tionól Gaeltachta Chonradh na Gaeilge i gCorca Dhuibhne i mí an Mheithimh i mbliana. Má chinntear i gcuspóir de chuid plean forbartha contae gur den riachtanas é go mbeadh céatadán áirithe d’áitritheoirí i dtithíocht nua ina gcainteoirí Gaeilge, luíonn sé le réasún nach féidir tithíocht shóisialta a chur as an áireamh seo gan dochar a dhéanamh do chomhlíonadh an mhórchuspóra, sé sin oidhreacht teanga na Gaeltachta a chosaint. Is fiú go mór mionscrúdú a dhéanamh ar cibé cén aimhrialtacht i dtaca le cúrsaí teanga a d’fhéadfadh a bheith idir an tAcht um Pleanáil agus Forbairt, 2000 agus Acht na dTithe (Forálacha Ilghnéitheacha), 2009. D'fháilteoinn roimh athbhreithniú an Aire ar impleachtaí an dá fhoráil shonracha seo maidir le beartais chosanta teanga i bpleananna forbartha contae agus i gceadanna pleanála. Ba thairbheach an beart é treoirlínte nó treoracha beartais a dhéanamh maidir le haidhmeanna teanga na forála Gaeltachta san Acht um Phleanáil agus Forbairt a chur chun cinn. Is mian liom a bheith dearfach agus dóchasach faoina bhfuil i ndán do sheirbhísí Gaeilge faoin Acht nua. Gabhann cumhachtaí breise faireacháin leis an Acht leasaithe chomh maith. Táimse airdeallach go dtitfidh an cúram ormsa agus ar m’oifig féachaint chuige go gcuirfear forálacha an Achta leasaithe i bhfeidhm le seirbhísí ar fónamh sa dá theanga a chinntiú don phobal. Cuirim fáilte i gcónaí roimh cheistiúchán agus caibidil an chomhchoiste agus is gné ríthábhachtach de mo chuid oibre é cuntas a thabhairt ar obair na hoifige agus a bheith cuntasach maidir leis na feidhmeanna reachtúla a luaitear le m’oifig.
#CatherineConnolly	unknown-#CatherineConnolly-party	unknown-#CatherineConnolly-dob	unknown-#CatherineConnolly-constituency	speech	unkown-language	2022-11-30 00:00:00	Logainmneacha na Gaeltachta: Plé	60	Beidh mé ag rith ar ball agus gabhaim mo leithscéal faoi sin. Fáiltím roimh na finnéithe arís. Tá obair na gcapall á déanamh acu agus tugann sé muinín dúinn leanúint ar aghaidh freisin. Ar lámh amháin, is dócha go bhfuil an coimisinéir beagán níos dearfaí an uair seo ó thaobh Acht na dTeangacha Oifigiúla (Leasú), 2021 agus níos dóchasaí ná mar a bhí sé riamh os comhair an choiste. Ar an lámh eile, is lón machnaimh an méid atá ardaithe aige anseo ó thaobh cúrsaí pleanála agus easpa treoracha. Táimid fós ag fanacht. Díreoidh mé isteach ar chúpla rud. Cuirfidh mé na ceisteanna ar fad le chéile mar is fearr leis an gCathaoirleach an modh oibre sin. Tá líon na ngearán á mhéadú an t-am ar fad ach is é an rud a sheasann amach ná nach raibh cumhacht ag an gcoimisinéir ná a oifig aon rud a dhéanamh maidir le 60% de na gearáin. An bhfuil sé sin beagáinín athraithe go teoiriciúil ó thaobh Acht na dTeangacha Oifigiúla (Leasú), 2021? Cén céatadán a bheidh an coimisinéir ag súil leis amach anseo? An mbeidh sé ag laghdú an méid gur féidir leis an oifig déileáil leis? Tá réamhobair ar siúl ó thaobh na gcomhlachtaí poiblí. An bhféadfaí sonraí a thabhairt maidir leis sin? An bhfuil dóthain foirne ag oifig an choimisinéara anois? Tá a fhios agam go bhfuil 12 duine fostaithe aige. Ó thaobh na ndualgas breise atá air maidir leis an Acht, an bhfuil a dhóthain foirne aige anois? Ligfidh mé don Chathaoirleach nó mo chomhghleacaithe díriú ar an gcóras Eircode. Is é “cúrsaí oideachais agus inniúlacht chórasach teanga” an teideal atá ar chuid de ráiteas tosaigh choimisinéara. Tá sé fite fuaite le cúrsaí earcaíochta. Thug mé suntas do na bearnaí atá ann ó thaobh easpa eolais maidir leis an ráta aistrithe ón mbunscoil lán-Ghaeilge go dtí an mheánscoil. Tá easpa eolais againn maidir leis an méid a théann go dtí an mheánscoil. Is é an rud ceannann céanna ó thaobh na gcoláistí Gaeilge agus an ráta aistrithe go dtí na hollscoileanna nó an tríú leibhéal. Cé mhéad tuarascáil atá curtha ag oifig an choimisinéara os comhair na Dála? Tá dhá cheann luaite anseo. Tá ceann amháin ann maidir leis An Garda Síochána agus ceann eile maidir leis an gcóras Eircode. An bhfuil sé fíor le rá gur rud thar bheith neamhghnách é? Cé mhéad tuarascáil atá i gceist? Tá an coimisinéir beagáinín níos dearfaí ó thaobh na ngardaí de. Ar lámh amháin, tá sé ag rá go bhfuil dúshláin ann ó thaobh na n-athruithe atá déanta agus, ar an lámh eile, go bhfuil dualgas le comhlíonadh ag an nGarda maidir le gardaí le Gaeilge.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	61	Táim beagán níos dóchasaí sa mhéid agus go bhfuil Acht nua ann. An cheist mhór domsa ná go dtabharfar feidhm don Acht nua chomh sciobtha agus is féidir. Tá trí bliana ann le feidhm a thabhairt do chuile ghné den Acht nua. An dualgas atá ormsa ná faireachán a dhéanamh ar chur i bhfeidhm an Achta. Beidh na forálacha éagsúla ag brath ormsa agus ar m'oifig faireachán cuí agus monatóireacht a dhéanamh ar an gcur i bhfeidhm. Beidh siad ag brath freisin ar na comhlachtaí poiblí ag cur na dualgais reachtúla atá orthu i bhfeidhm. An bealach le dul i ngleic leis sin, go bunúsach, ag deireadh an lae, ná trí chúrsaí earcaíochta. Sin an fáth go bhfuil an sprioc sin de 20% d'earcaithe nua chomh tábhachtach, chun go mbeadh earcaithe nua ag teacht isteach. Maidir le líon na ngearán, is drocháit é domsa mar Choimisinéir Teanga go mbeadh orm dul ar ais ag daoine a dhéanann teagmháil linn, sé huaire as deich n-uaire, ag rá nach féidir liom an gearán atá acu a fhiosrú mar nach bhfuil dualgas reachtúil ann. Tarlaíonn sé in oifigí ombudsman agus oifigí géilliúlachta go minic go mbíonn rudaí nach bhfuil dualgas ann dóibh ach tá an figiúr 60% ag dul i méid ó thosaigh mé mar Choimisinéir Teanga. Tá sé ag méadú. Níl sé go maith. An imní a bheadh orm mar choimisinéir ná go mbeinnse ag gabháil leithscéal ar son an Stáit le daoine atá ag lorg seirbhísí trí Ghaeilge. Ní sin an ról ar cheart a bheadh agam. An ról ar cheart a bheadh agam ná go mbeadh an dualgas ann agus go mbeadh sé á fhiosrú. Bheinn ag súil go laghdódh sé sin go suntasach. Níl figiúr agam i mo chloigeann ach cinnte ba mhaith liom go mbeadh sé i bhfad faoi leath ar aon nós, de thoradh chóras na gcaighdeán. Ba chóir go mbeadh bunriachtanais leagtha síos a bheadh i bhfad níos leithne ná mar atá sna gealltanais teoranta agus na coinníollacha atá sna scéimeanna teanga. Mar shampla, faigheann muid go leor gearán faoi sheirbhísí idirghníomhacha faoi láthair, ar nós daoine ag iarraidh clárú le haghaidh tástáil tiomána, le haghaidh vacsaín nó rud éigin ar líne. Bheinn ag súil go mbeadh caighdeán leagtha síos a deir go gcaithfidh chuile sheirbhís idirghníomhach atá ag aon chomhlacht poiblí a bheith ar fáil i nGaeilge, nó rud éigin mar sin. Gheobhadh sé sin réidh le cuid de na gearáin nach féidir a fhiosrú faoi láthair. Dá mbeadh sé sin ag tarlú go ginearálta agus go córasach, ba cheart go gcuideodh sé chun an fhigiúir sin a thabhairt síos. Ó thaobh an réamhobair do chomhlachtaí poiblí, bhí dhá bheart faoi leith anseo. Rinne muid cur i láthair do na comhlachtaí poiblí ar líne i rith an tsamhraidh faoin Acht nua go ginearálta, na forálacha nua, córas na gcaighdeán, an sprioc faoi earcaíocht, na dualgais ar fad nach bhfuil tagtha i bhfeidhm fós faoi lógónna, foirmeacha iarratais agus mar sin de, agus na nithe ar fad atá san Acht nua. D'éirigh go han-mhaith leis. Bhí os cionn 1,000 duine i láthair ar líne ó na comhlachtaí poiblí agus ó na Ranna Stáit agus d'fhreagair muid na ceisteanna a bhí acu. Bhí an dara ceann againn níos deireanaí sa bhliain, i Meán Fómhair, agus bhí níos mó cur is cúiteamh ag baint leis an gceann sin. Bhain sé sin go sonrach le cúrsaí fógraíochta. Seo an chéad fhoráil den Acht ó thaobh mo réimse oibre, atá tagtha i bhfeidhm, sé sin, an fhoráil seo faoin 20% d’fhógraíocht. Bhí go leor cur is cúiteamh le comhlachtaí poiblí faoi cén chaoi a n-oibreodh sé seo. Léirigh cuid acu imní an mbeadh sé ar a gcumas an 5% den bhuiséad fógraíochta a chaitheamh leis na meáin Ghaeilge. Dhírigh muid ar na ceisteanna sin ar fad agus thug muid soiléireacht dóibh faoi céard atá i gceist leis an bhforáil. D'fhreagair muid na ceisteanna ar fad an oiread agus a d’fhéadfadh muid. Tá an cur i láthair agus na ceisteanna ar fad ar ár suíomh gréasáin. Táimid ag obair faoi láthair ar chreatlach mhonatóireachta do na comhlachtaí poiblí, a bheidh ar líne, le go mbeidh siad in ann na fógraí a bhí acu i nGaeilge a líonadh isteach le taispeáint dúinn go bhfuil siad ag comhlíonadh na ndualgas atá orthu. Ó thaobh na foirne, tá ár ndóthain foirne ag m'oifig faoi láthair leis an 12 duine agus an bheirt phríomhoifigeach nua. Tá beirt phríomhoifigeach cúnta nua ann. Tá príomhoifigeach cúnta eile imithe ar scor agus príomhoifigeach cúnta nua ina áit siúd. Tá súil agam go mbeidh duine eile sa bhreis ag teacht isteach mar ardoifigeach feidhmiúcháin go luath sa bhliain seo chugainn. An teachtaireacht atá agam don Roinn ná gur próiseas leanúnach a bheidh anseo ó thaobh fhoireann na hoifige. De réir mar atá na forálacha éagsúla ag teacht i bhfeidhm, teastóidh breis foirne le cinntiú go mbeidh muidne in ann faireachán ceart a dhéanamh orthu. An rud deireanach atá ag teastáil ná go dtiocfaidh leasuithe nua suntasacha i bhfeidhm a dhéanfaidh difear ach nach bhfuil sé ar ár gcumas iad a fhiosrú i gceart mar nach bhfuil ár ndóthain foirne againn. Bheinn ag tnúth in imeacht ama, sna trí bliana nó sa dhá bhliain go leith amach romhainn, nuair atá an tAcht ag teacht i bhfeidhm ina iomláine, go mbeadh méadú ar an bhfoireann amach anseo. Titeann an dualgas faoi chúrsaí oideachais ar an gcoiste comhairleach, go leagfadh siadsan síos na spriocanna agus cén chaoi a mbainfear amach iad. Tá siad ag obair ar phlean do sholáthar seirbhísí Stáit trí Ghaeilge agus tógfaidh sé sin dhá bhliain. Ní fheicim aon fhianaise go bhfuil an córas ag dul i ngleic leis an bhfadhb ar aon bhealach suntasach faoi láthair ó thaobh cúrsaí earcaíochta. Níl méadú ollmhór ag teacht ar aon bhealach ar líon na bpost le riachtanais Ghaeilge nó líon na n-iarratas do dhaoine le Gaeilge. Bhí roinnt mhaith cruinnithe againn le comhlachtaí poiblí faoi seo le bliain anuas. Ceann de na rudaí a thagann chun cinn ó na comhlachtaí poiblí uaireanta ná go mbíonn deacrachtaí acu féin nuair a lorgaíonn siad daoine le Gaeilge a ndóthain iarratasóirí cáilithe le Gaeilge a fháil chun cur isteach ar na poist. Ceann de na bealaí a d'fhéadfaí dul i ngleic leis seo ná a chinntiú go bhfuil daoine ag teacht amach ó na hinstitiúidí ardoideachais tríú leibhéal atá oilte i nGaeilge agus sa riarachán poiblí, san eacnamaíocht, sa dlí, agus a leithéid sin, chun a bheith cinnte go bhfuil siad ar fáil. An chaoi é sin a dhéanamh ná cúrsaí nua a bhunú, trasna na n-institiúidí oideachais éagsúla, do riarachán poiblí, cúrsaí dlí agus cirt, cúrsaí eacnamaíochta agus an Ghaeilge. Faoin am a bheadh daoine tar éis an chúrsa sin a dhéanamh, bheadh siad oilte le beagnach post ar bith sa Státchóras nó sa tseirbhís phoiblí. An tsamhail a bheadh agam ná, in imeacht ama, go mbeadh 300 nó 400 duine ag teacht amach as na cúrsaí seo chuile bhliain le coinneáil suas leis an éileamh ar cheart a bheadh ann leis an 20% d'earcaithe nua a bhaint amach. Teastóidh go leor oibre agus cur chuige ach ní dóigh liom gur cheart fanacht rófhada le tabhairt faoi. Tógfaidh sé ar a laghad bliain nó dhá bhliain an cúrsa a bhunú agus d'fhéadfadh an cúrsa féin ceithre bliana a thógáil so ba cheart tosú láithreach le dul i ngleic leis an iarracht seo an sprioc 20% d'earcaithe nua a bhaint amach. Is ceist mhór í na tuarascálacha do Thithe an Oireachtais. Nuair a bhím ag déanamh cur i láthair do ghrúpaí pobail agus daoine gur spéis leo an t-ábhar seo, ceann de na ceisteanna a thagann chugam go rialta ná céard a tharlaíonn mura gcuirtear i bhfeidhm na moltaí a dhéanaim, agus cén chumhacht atá agam i ndáiríre. Eascraíonn ceisteanna ó shin faoi ar cheart go mbeadh cumhacht ag an gCoimisinéir Teanga pionóis a ghearradh ar chomhlachtaí poiblí, mar shampla. Is ceist oscailte í sin agus b'fhéidir go mbeadh orainn filleadh uirthi amach anseo. An dearcadh atá agam go ginearálta faoi láthair ná gur cheart deis a thabhairt don Acht nua neadú agus leabú isteach agus deis a thabhairt dó seasamh ar a chosa féin, ach má fheictear dúinn go bhfuil fadhb chórasach ann ó thaobh na bhforálacha a chur i bhfeidhm, d'fhéadfadh go mbeadh orainn filleadh ar an gceist amach anseo. An rogha atá ann faoi láthair, mar a dúradh, ná an tuarascáil a leagan faoi bhráid Thithe an Oireachtais. Tá obair mhór déanta ag an gcoiste leis na tuarascálacha atá déanta. Tá trí thuarascáil leagtha faoi bhráid na dTithe agamsa mar Choimisinéir Teanga agus bhí sé cinn romham ag Seán Ó Cuirreáin, an chéad choimisinéir. Bhain ceann de na trí cinn agamsa leis an Roinn Oideachais agus an painéal forlíonta do mhúinteoirí le Gaeilge chun a chinntiú go mbeadh Gaeilge ag múinteoirí atá ag teagasc i scoileanna lán-Ghaeilge agus Gaeltachta. Ní déarfainn go bhfuil sé sin curtha ina cheart ina hiomláine go fóill ach tá sé ag feabhsú sa mhéid agus go bhfuil polasaí oideachais ann don Ghaeltacht anois. Tá an Roinn ag breathnú ar pholasaí oideachais nua agus tá sé fite fuaite leis sin. Labhróidh mé faoin nGarda Síochána a bhí os comhair an choiste. Ní déarfainn go bhfuil mé mórán níos dóchasaí faoi cheist An Gharda Síochána, i ndáiríre. Chonaic mé na leasuithe rinneadh ar na riachtanais iontrála ó thaobh arduithe céime. Fáiltím roimh an polasaí don Ghaeilge atá acu - is maith é - ach, mar Choimisinéir Teanga, is fearr i bhfad reachtaíocht ná polasaí. Ba cheart go gcaithfí reachtaíocht a chur i bhfeidhm. Is é an rud atá feicthe agam ná lagú agus laghdú ar an dualgas reachtúil agus méadú ar an bpolasaí agus b'fhearr liomsa go mbeadh reachtaíocht i bhfad níos láidre ann, nó a bheadh ar an leibhéal iomlán cuí. B'fhearr liom i bhfad go gcuirfí an reachtaíocht atá ann i bhfeidhm sula n-iarrfaí ar aon pholasaí, i ndáiríre. Is í aidhm na reachtaíochta atá ann ná a chinntiú go bhfuil gardaí le Gaeilge ar a dtoil acu lonnaithe i stáisiúin sa Ghaeltacht.
#CatherineConnolly	unknown-#CatherineConnolly-party	unknown-#CatherineConnolly-dob	unknown-#CatherineConnolly-constituency	speech	unkown-language	2022-11-30 00:00:00	Logainmneacha na Gaeltachta: Plé	62	Go raibh míle maith ag an gCoimisinéir Teanga.
#LorraineCliffordLee	unknown-#LorraineCliffordLee-party	unknown-#LorraineCliffordLee-dob	unknown-#LorraineCliffordLee-constituency	speech	unkown-language	2022-11-30 00:00:00	Logainmneacha na Gaeltachta: Plé	63	Gabhaim buíochas leis an gcoimisinéir as an gcur i láthair sin. Bhí sé ar fheabhas. Ba mhaith liom díriú isteach ar cheist An Gharda Síochána arís. Nuair a chuir an coimisinéir a thuarascáil faoi bhráid Thithe an Oireachtais, agus tá a fhios agam gur rud eisceachtúil é sin, an bhfuair an coimisinéir aon ghlaoch nó an raibh aon teagmháil ón Aire Dlí agus Cirt, an Teachta McEntee, leis?
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	64	Ní raibh. Is é an dualgas a bhí ormsa ná gur leis An nGarda Síochána go sonrach a bhí an dualgas sin. Tá an dualgas reachtúil leagtha síos go sonrach ar Choimisinéir an Gharda.
#LorraineCliffordLee	unknown-#LorraineCliffordLee-party	unknown-#LorraineCliffordLee-dob	unknown-#LorraineCliffordLee-constituency	speech	unkown-language	2022-11-30 00:00:00	Logainmneacha na Gaeltachta: Plé	65	Tuigim é sin, ach tá na gardaí faoi stiúir an Aire Dlí agus Cirt, tá sárú dlí i gceist leis an méid atá déanta ag Coimisinéir an Gharda Síochána, Drew Harris, agus tá sárú cearta daonna i gceist freisin. Ní bhfuair an coimisinéir aon ghlaoch ón Aire faoi sin.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	66	Ní bhfuair. Ó mo thaobh, caithfidh mé cloí leis an reachtaíocht atá ann agus ní raibh aon phlé agam.
#LorraineCliffordLee	unknown-#LorraineCliffordLee-party	unknown-#LorraineCliffordLee-dob	unknown-#LorraineCliffordLee-constituency	speech	unkown-language	2022-11-30 00:00:00	Logainmneacha na Gaeltachta: Plé	67	Nílim ag gearán faoi sin, ach is dochreidte a thuiscint nár chuir an t-Aire glaoch air nó ar a oifig chun a fháil amach go díreach cad a bhí i gceist. Tuigim go bhfuil an t-eolas sin i dtuarascáil ach tá sárú dlí i gceist. Tá sé dochreidte nár chuir an tAire an méid sin suime sa mhéid a chuir an coimisinéir isteach ina thuarascáil. Tá an cheist freagartha ag an gcoimisinéir. An bhfuair an coimisinéir aon ghlaoch ón gCoimisinéir Harris?
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	68	Fuair. Bhí roinnt cruinnithe agam leis an gCoimisinéir Harris agus leis an mbeirt Choimisinéir a bhí roimhe freisin. Ní raibh aon fhadhb ó thaobh na gcruinnithe agus an díograis a léiríodh ag leibhéal an choimisinéara mar bhí cruinnuithe ann leo. Thuig siad an dualgas agus theastaigh uathu é sin a chur in iúl domsa, ach ina dhiaidh sin chuamar ar ais agus rinneamar teagmháil leo. Tá sé seo le feiceáil mar tá ocht, naoi nó deich leathanach de chomhfhreagras.
#LorraineCliffordLee	unknown-#LorraineCliffordLee-party	unknown-#LorraineCliffordLee-dob	unknown-#LorraineCliffordLee-constituency	speech	unkown-language	2022-11-30 00:00:00	Logainmneacha na Gaeltachta: Plé	69	Tuigim é sin. Nuair a chuir an coimisinéir a chuid tuarascála faoi bhráid Thithe an Oireachtais, an raibh aon teagmháil aige le Coimisinéir an Gharda nó ar chuir an méid sin breis brú ar an gcoimisinéir sin?
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	70	Sílim gur chuir. Is é an dearcadh atá agamsa ná a chinntiú go bhfuil an oiread cumhachta agus is féidir ag an tuarascáil a leagan faoi bhráid Thithe an Oireachtais. Nuair a bhím ag déileáil le comhlachtaí poiblí, má thógaim an chéim dheireanach seo atá leagtha síos sa reachtaíocht, is é sin chun tuarascáil a leagan faoi bhráid Thithe an Oireachtas, caithfidh mé a bheith soiléir go-----
#LorraineCliffordLee	unknown-#LorraineCliffordLee-party	unknown-#LorraineCliffordLee-dob	unknown-#LorraineCliffordLee-constituency	speech	unkown-language	2022-11-30 00:00:00	Logainmneacha na Gaeltachta: Plé	71	Níl aon dul as.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	72	-----bhfuil mo chuid oibre déanta - sin sin - agus go bhfuil gach uile sheans tugtha don eagraíocht é seo a phlé liom agus déileáil liom. Bhí deich mbliana ag An nGarda Síochána leis seo a chur ina cheart agus níor cuireadh. Is é an dearcadh atá agamsa, bíodh sé leis an Roinn Comhshaoil, Aeráide agus Cumarsáide maidir le Eircode, leis an nGarda Síochána, nó leis an Roinn Oideachais, ná nuair a leagaim tuarascáil faoi bhráid Thithe an Oireachtais, táim á rá leo go raibh chuile sheans acu é sin a chur ina cheart. Ní dhearna siad é agus níl aon mhaith, i ndáiríre, teacht ar ais chugam an tráth seo. De réir na reachtaíochta, táim á chur seo faoi bhráid Thithe an Oireachtais an tráth sin.
#LorraineCliffordLee	unknown-#LorraineCliffordLee-party	unknown-#LorraineCliffordLee-dob	unknown-#LorraineCliffordLee-constituency	speech	unkown-language	2022-11-30 00:00:00	Logainmneacha na Gaeltachta: Plé	73	Tá sé fúinne rud éigin a dhéanamh ansin nó faoin Aire, i ndáiríre, ag an bpointe sin.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	74	Agus is faoi na comhlachtaí poiblí féin na critéir cearta a leagan síos. Ó thaobh An Gharda Síochána de, ní dóigh liomsa gur ceist chomh mór í nach bhféadfaí í a chur ina cheart sách sciobtha. Nílimid ag caint ach faoi beagán le cois 100 garda atá ar stáisiúin sa Ghaeltacht. Tá sé dochreidte gur ón uair a thosaíomar ag déanamh faireachán ar an imscrúdú go dtí an uair a chríochnaíomar an faireachán sin, nach raibh mórán athraithe tagtha ar an gcéatadán ar chor ar bith de líon na ngardaí le Gaeilge in imeacht an ama sin. Is droch-chomhartha é sin.
#LorraineCliffordLee	unknown-#LorraineCliffordLee-party	unknown-#LorraineCliffordLee-dob	unknown-#LorraineCliffordLee-constituency	speech	unkown-language	2022-11-30 00:00:00	Logainmneacha na Gaeltachta: Plé	75	Tá sé dochreidte nár chuir an tAire aon shuim sa mhéid a chuir an coimisinéir sa tuarascáil. Gabhaim buíochas leis an gcoimisinéir as na freagraí sin. Maidir leis An nGarda Síochána, an raibh aon teagmháil ag an gcoimisinéir le Coimisinéir an Gharda Síochána maidir le feachtas nua earcaíochta, go háirithe maidir leis an sruth Gaeilge?
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	76	Bhí, roimh an tuarascáil a chur faoi bhráid Thithe an Oireachtais. Ba é ceann de na moltaí a cuireadh chun cinn ó thaobh an tsrutha nua Gaeilge do ghardaí faoi oiliúint ná go gcuirfí iad ar stáisiún sa Ghaeltacht ar dtús ar feadh tréimhse. Is é an tuiscint a bhí againne ná go dtarlódh sé seo ar feadh cúig bliana. Is í an fhadhb a bhí leis sin ná nuair a chuamar ag déanamh iniúchta ar na figiúirí sin, ní raibh a bhformhór acu lonnaithe i stáisiúin Ghaeltachta mar a tuigeadh dúinne a bhí le tarlú. Bhí siad i stáisiúin mhóra eile lasmuigh de na ceantair Ghaeltachta. Is í an chúis a bhí leí sin a dúradh linn nó nach féidir gardaí atá faoi oiliúint a chur i stáisiún bheaga go minic agus caithfear dóibh tosú amach i stáisiúin mhóra. Ní fhéadfainn a rá nach raibh plé againn faoi leo, agus bhí plé againn faoi bheagnach chuile ghné den rud, ach tháinig siad ar ais arís agus arís eile-----
#LorraineCliffordLee	unknown-#LorraineCliffordLee-party	unknown-#LorraineCliffordLee-dob	unknown-#LorraineCliffordLee-constituency	speech	unkown-language	2022-11-30 00:00:00	Logainmneacha na Gaeltachta: Plé	77	Ach ní raibh aon teagmháil leis an gCoimisinéir maidir leis an bhfeachtas nua.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	78	Fuair mé cuireadh chuig seoladh an phlean nua i nGaillimh agus bhí mé i láthair aige sin mar chuirtéis don Gharda Síochána ach chuir mé in iúl an tráth sin chomh maith gur ó thaobh aon idirbheartaíochta nó díospóireachta a dhéanamh faoi chur i bhfeidhm an dualgas reachtaíochta, go raibh deich mbliana acu leis é sin a dhéanamh, agus nach bhfacthas dom go raibh aon dul chun cinn déanta, i ndáiríre, ach nach fúmsa a bhí sé a thuilleadh an cheist sin go sonrach a phlé leo.
#LorraineCliffordLee	unknown-#LorraineCliffordLee-party	unknown-#LorraineCliffordLee-dob	unknown-#LorraineCliffordLee-constituency	speech	unkown-language	2022-11-30 00:00:00	Logainmneacha na Gaeltachta: Plé	79	Gabhaim buíochas leis an gcoimisinéir.
#MarcOCathasaigh	unknown-#MarcOCathasaigh-party	unknown-#MarcOCathasaigh-dob	unknown-#MarcOCathasaigh-constituency	speech	unkown-language	2022-11-30 00:00:00	Logainmneacha na Gaeltachta: Plé	80	Gabhaim buíochas lenár n-aíonna as a gcur i láthair inniu. Téann an plé atá ar siúl againn chuig an cheist seo: an ceart go mbeadh cumhachtaí ag oifig an choimisinéara an pionóis a thabhairt agus uair nó dhó na fiacla a nochtadh? Chun na fiacla a nochtadh, chaithfí go mbeidh fiacla ag an duine ar an gcéad dul síos. Ar chóir go mbeadh na cumhachtaí sin ag an gcoimisinéir? Déarfainn féin gur chóir.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	81	Is ceist mhór í sin. Is é an dearcadh atá agamsa faoi ná leis an reachtaíocht nua agus le córas na gcaighdeán in áit córas na scéimeanna teanga, agus le próiseas earcaíochta atá oiriúnach don fheidhm, go gcaithfí deis a thabhairt don reachtaíocht nua seasamh ar a gcosa féin ar dtús agus féachaint an bhfuil ag éirí leis an reachtaíocht, nó féachaint an bhfuil na forálacha atá sa reachtaíocht nua á gcur i bhfeidhm go sásúil ag comhlachtaí poiblí. Má tá bunleibhéal earcaíochta ag teacht leis sin, ba cheart go gcuideodh sé sin go mór. Má fheictear nach bhfuil sí á cur i bhfeidhm go sásúil, d'fhéadfaí féachaint ar an gceist sin an uair sin. Tá a fhios agam i gCeanada, mar shampla, go bhfuil siad ag féachaint ar an gceist sin freisin, is é sin, an ceart fíneálacha a thabhairt isteach mar chuid den phróiseas seo? Tá intinn oscailte agam faoi sin. Is é sin an chaoi a chuirfinn é faoi láthair. Ba mhaith liom díriú go sonrach ar an reachtaíocht nua don am i láthair. Is é seo an dara seans - is cuma más é an dara seans nó an 20ú seans é - do chomhlachtaí poiblí an reachtaíocht nua seo, córas na gcaighdeán agus an próiseas earcaíochta a dhéanamh i gceart. Mura ndéantar i gceart é, ní dóigh liom go maithfear de chomhlachtaí poiblí an Stáit é agus d'fhéadfaí breathnú ar an gceist ina dhiaidh sin. Ar an gcéad dul síos caithfimid deis a thabhairt don reachtaíocht nua seasamh ar a gcosa féin.
#MarcOCathasaigh	unknown-#MarcOCathasaigh-party	unknown-#MarcOCathasaigh-dob	unknown-#MarcOCathasaigh-constituency	speech	unkown-language	2022-11-30 00:00:00	Logainmneacha na Gaeltachta: Plé	82	Is ceist oscailte í, ach caithfidh mé a rá go mbeinn féin oscailte na cumhachtaí sin a thabhairt d’oifig an choimisinéara. Ba mhaith liom díriú isteach ar chúrsaí oideachais ar feadh nóiméad, le toil an choiste. Glacaim leis an méid atá á rá ag an gCoimisinéir Teanga maidir le daoine atá oilte ag teacht amach ón tríú leibhéal. Más maith linn go mbeadh an tríú leibhéal i ceart caithimid dul go dtí an dara leibhéal agus an bunleibhéal, agus roimhe sin, go dtí na múinteoirí. Bhíos féin i mo mhúinteoir roimh theacht anseo agus bhíos ag múineadh i ngnáthscoil Bhéarla. Bhí mo chuid Ghaelainne ag dul in olcais bliain i ndiaidh bliana toisc go rabhthas ag caint Gaeilge le rang a sé nó rang a cúig agus ní raibh an t-uafás Gaeilge ag teacht thar n-ais chugam. An gcaithimid díriú isteach ar chóras oiliúna do na múinteoirí agus ní hamháin do na coláistí? De réir mar a thuigimse, níl aon choláiste oilúna ag an mbunleibhéal atá trí mheán na Gaelainne. Bhí Coláiste Mhuire in Marino tráth ach níl aon choláiste traenála do mhúinteoirí ann faoi láthair atá ag feidhmiú trí mheán na Gaelainne. B’fhéidir go bhfuilim mícheart faoi sin ach ní cheapaim é. An ghá infheistíocht a dhéanamh i traenáil leanúnach do mhúinteoirí? Má tá an múinteoir ag caint Gaelainne amháin sa rang le rang a sé, ní bheidh an t-uafás dul chun cinn á dhéanamh ag an múinteoir sin. Ag an dara leibhéal, cá bhfuil na fadhbanna ó thaobh na hábhair? An bhfuil sé deacair, mar shampla, múinteoirí a fháil le Gaeilge le matamaitic nó le Gaeilge agus fisic? Cá bhfuil na laigí ansin chun go mbeadh muid in ann na mic léinn a chruthú do na cúrsaí sin sa tríú leibhéal?
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	83	Tá a mhéar leagtha ag an Teachta ar an gceist is mó atá amach romhainn - b'fhéidir roimh an gcoiste seo - ó thaobh cur i bhfeidhm an Achta ina iomláine ó thaobh cúrsaí oideachais agus go b'shin é an bealach le dul i ngleic le ceiste na hearcaíochta. Tá roinnt ábhair gur luaigh an Teachta, ó ghasúir sa bhunscoil nó roimhe sin sa naíonraí go dtí na hinstitiúidí ardoideachais agus ansin oiliúint na múinteoirí féin. Ní saineolaí mé ar oiliúint na múinteoirí. Léim scéalta sna nuachtáin agus feicim scéalta ar an nuacht go rialta faoi dheacrachtaí a bhíonn ag príomhoidí agus múinteoirí atá oilte i nGaeilge agus ábhair eile a earcú go dtí na scoileanna sin. Sin ceist a bheadh níos mó saineolais ag an Roinn Oideachais, ag an bhForas Pátrúnachta nó ag na hinstitiúidí éagsúla faoi. An fhadhb mhór a fheictear domsa ná an titim mhór i líon na ndaltaí ag an mbunleibhéal a théann isteach go dtí na Gaelcholáistí. Tá sé thar a bheith suntasach; os cionn leath acu ní théann siad ar aghaidh go dtí an oideachas dara leibhéal trí Ghaeilge théis a leithéid d'oideachas a fháil sa mbunscoil ar dtús.
#MarcOCathasaigh	unknown-#MarcOCathasaigh-party	unknown-#MarcOCathasaigh-dob	unknown-#MarcOCathasaigh-constituency	speech	unkown-language	2022-11-30 00:00:00	Logainmneacha na Gaeltachta: Plé	84	An í an fhadhb nach bhfuil na meánscoileanna againn?
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	85	Sin a dheireann tuismitheoirí a thagann chugainne ag déanamh gearán faoi seo. Tá dualgas reachtúil ar an Roinn Oideachais faoin Acht Oideachais, 1998 féachaint ar mhianta thuismitheoirí ar mian leo go gcuirfear oideachas trí Ghaeilge ar fáil. Rinne muid imscrúdú ar an bpróiseas pátrúnachta a bhí acu do bhunscoileanna roinnt bhlianta ó shin. Bhí próiseas pátrúnachta acu inar léirigh tuismitheoirí spéise nuair a bhí bunscoil nua á tógáil. Ní raibh aon chritéir leagtha síos go sonrach faoi cheist na teanga. Mar shampla, níor fiafraíodh díobh ar mhaith leo go mbeadh an scoil ag feidhmiú trí Ghaeilge. Rinneadh imscrúdú agus fuarthas go raibh an Roinn Oideachais ag sárú na reachtaíochta agus ansin thug sé córas nua i bhfeidhm do bhunscoileanna. Nuair atá scoil nua á tógáil i limistéir pleanála scoile, nach bhfuil Gaelscoil sa gceantar sin, de facto is Gaelscoil a bheas ann amach anseo sa limistéir pleanála sin. Nuair a bhogann sé sin ar aghaidh go dtí an próiseas iar-bhunscoile ag an dara leibhéal, ceann de na bealaí atá ag an Roinn Oideachais le freastail ar an riachtanas ná trí aonaid lán-Ghaeilge a bhunú i scoileanna dara leibhéal atá ag feidhmiú trí Bhéarla. Beagnach chuile dhream go labhraíonn muidne leo air seo, is é seo na saineolaithe, deir siad nach bhfuil siad sásta leis an gcóras sin. Deir siad nach n-oibríonn an chórais sin agus go bhfuil páistí ag dul ó chúlra lán-Ghaeilge isteach go scoil atá ag feidhmiú i mBéarla seachas an t-aonad seo atá ag feidhmiú trí Ghaeilge. Go minic ní bhíonn na hábhair ar fad ar fáil i nGaeilge ach an oiread; b'fhéidir nach bhfuil ach trí nó ceithre ábhair ann. Sin gearán a thagann chugainn go rialta. An cheist atá agamsa mar Choimisinéir Teanga a chaitheadh mise breathnú air agus a d'fhéadfadh go mbeadh muid ag breathnú air amach anseo ná féachaint ar an dualgas reachtúil. An bhfuil an dualgas reachtúil á shásamh nó nach bhfuil? Níl imscrúdú déanta agam air sin fós mar sin caithfidh mé a bheith cinnte nach dtugaim aon réamhbhreithiúnas. Arís, is ceist oscailte é sin a d'fhéadfaí breathnú air; an bhfuil an dualgas reachtúil á shásamh? Bíodh sé á shásamh nó nach mbíodh sé á shásamh, is léir go bhfuil fadhb mhór ann. Ní dhéanann sé aon chiall go bhfuil go leor daoine ag fáil oideachais lán-Ghaeilge sa mbunscoil agus ansin go socraíonn siad gan leanúint ar aghaidh leis. Tá fadhb mhór ansin. Má táimid ag iarraidh dul i ngleic le ceist na hearcaíochta agus má táimid ag iarraidh cúrsa tríú leibhéal a chur ar fáil, caithimid a chinntiú go bhfuil go leor daoine sa dara leibhéal le dul isteach sna cúrsaí sin freisin.
#PadraigOSullivan	unknown-#PadraigOSullivan-party	unknown-#PadraigOSullivan-dob	unknown-#PadraigOSullivan-constituency	speech	unkown-language	2022-11-30 00:00:00	Logainmneacha na Gaeltachta: Plé	86	Tá ceist nó dhó agam. Bhíos ag éisteacht ansin agus bhí sé suimiúil a chloisteáil faoin méid daoine atá ag foghlaim agus ag labhairt Gaeilge, go háirithe sna scoileanna. Bhí soiléireacht sa phíosa a léigh an Coimisinéir Teanga níos luaithe. Ní theastaíonn uaim é a léamh go hiomlán arís ach ní thugann sé mórán dóchais dom ó thaobh na méide daoine atá oilte agus a bheidh ag labhairt agus ag úsáid an teanga. Ón méid atá ráite ag an gCoimisinéir Teanga, nílimid chun an sprioc sin de 20% a chomhlíonadh roimh 2030. Tá ceist agam atá bunaithe air sin. An bhfuil aon ionchur ag an gCoimisinéir Teanga ó thaobh polasaithe oideachais de nó ó thaobh caidrimh leis an Aire Oideachais? Cad iad tuairimí an Choimisinéara Teanga mar gheall ar chás na Gaeilge a chur chun cinn? An bhfuil aon ionchur, jab nó ról ag an gCoimisinéir Teanga chun é sin a chur in iúl don Aire?
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	87	Tá ach tagann sé tríd an gcóras reachtúil agus tríd an gcóras imscrúdaithe. Tá dualgas orm comhairle a chur ar fáil do chomhlachtaí poiblí. Tá ceithre phríomhaidhmeanna agam mar Choimisinéir Teanga. Caithfear: gearáin a fhiosrú agus imscrúdú a dhéanamh más gá; comhairle a chur ar an bpobal; monatóireacht a dhéanamh ar an Acht; agus comhairle a chur ar chomhlachtaí poiblí maidir le hAcht na dTeangacha Oifigiúla (Leasú), 2021. Níl aon dualgas orm comhairle a chur faoi aon achtacháin eile seachas Acht na dTeangacha Oifigiúla (Leasú) 2021. Áfach, is féidir liom imscrúdú a dhéanamh ar achtacháin eile nuair a dhéantar gearáin liom. Tá níos mó imscrúdaithe déanta agamsa agus ag m'oifig ar an Roinn Oideachais ná aon chomhlacht poiblí eile in Éirinn. Is eol don Roinn Oideachais gur ann dom agus is eol dó go bhfuil dualgas reachtúil láidir air faoin Acht Oideachais, 1998-----
#PadraigOSullivan	unknown-#PadraigOSullivan-party	unknown-#PadraigOSullivan-dob	unknown-#PadraigOSullivan-constituency	speech	unkown-language	2022-11-30 00:00:00	Logainmneacha na Gaeltachta: Plé	88	Cad é an freagra a thugtar don Choimisinéir Teanga?
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	89	Tagann go leor de na hargóintí anuas gur cheisteanna léirmhínithe dlí faoina bhfuil an dualgas seo ann nó nach bhfuil. Mar shampla tá dualgas faoin Acht Oideachais, 1998 seirbhísí tacaíochta a chur ar fáil do mhúinteoirí atá ag teagasc. Cé go bhfuil sé leagtha síos san Acht céard is seirbhísí tacaíochta ann, bítear sall is anall go minic faoi céard a chiallaíonn seirbhísí tacaíochta. Bhí ceisteanna, mar shampla, faoin bpróiseas pátrúnachta. Nuair nach raibh an Ghaeilge luaite mar chritéir chun scoil a roghnú, dúradh linn mar argóint go raibh an chultúr nó an oidhreacht leagtha síos mar rogha agus gur chuimsigh sé sin ceist na Gaeilge. Bíonn na hargóintí dlíthiúla sin sall is anall go minic leis an Roinn. An rud a bhímse ag súil leis ná nuair a dhéantar imscrúdú go gcuirtear na moltaí i bhfeidhm. Tagraím do chóras na mbunscoileanna, mar shampla.Bhí réiteach air sin. I gcás na ceiste móire faoin dara leibhéal agus na haonaid, in aon chaint a bhí agam leis an Roinn faoi, bhí siadsan diongbháilte go bhfuil an dualgas á chomhlíonadh via na haonaid seo agus gur sin ceann de na bealaí gur féidir leo é a chomhlíonadh. Níl na saineolaithe atá ag teacht chugamsa sásta leis an réiteach sin beag ná mór.
#PadraigOSullivan	unknown-#PadraigOSullivan-party	unknown-#PadraigOSullivan-dob	unknown-#PadraigOSullivan-constituency	speech	unkown-language	2022-11-30 00:00:00	Logainmneacha na Gaeltachta: Plé	90	Tá sé suimiúil éisteacht leis sin. Mar a dúirt an coimisinéir, b’fhéidir go bhfuil argóintí dlíthiúla ag an Roinn. Mar mhúinteoir le 15 bliain, bheadh níos mó suime agam sna hargóintí praiticiúla, ar nós an bhfuilimid ag fáil agus ag úsáid an méid ceart múinteoirí gur féidir leo Gaeilge a mhúineadh, seachas argóintí dlíthiúla agus araile.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	91	Ó mo thaobh de, táimid beagán difriúil ón mBreatain Bheag, mar shampla. Sílim go bhfuil an leagan amach atá againn ceart ach tá an oifig dírithe beagnach go huile agus go hiomlán ar an reachtaíocht, céard a deir an reachtaíocht agus an bhfuil an reachtaíocht á cur i bhfeidhm. Má tá polasaí ann ó thaobh earcú múinteoirí nó polasaí faoi aon ábhar faoin spéir, is ceist pholasaí í sin do na Ranna éagsúla. An dualgas sonrach atá ormsa ná breathnú ar an dualgas reachtúil. An dualgas reachtúil atá ar an Roinn ná a chinntiú go gcomhlíontar, an oiread agus is féidir, dearcadh na dtuismitheoirí atá ag iarraidh oideachas trí Ghaeilge. Sin an áit a mbíonn an cur is cúiteamh, ar an gceist seo faoi an bhfuil ár ndóthain múinteoirí cáilithe ann. Ní féidir an dualgas reachtúil a shlánú nó a thabhairt slán gan a dhóthain múinteoirí oilte le Gaeilge.
#PadraigOSullivan	unknown-#PadraigOSullivan-party	unknown-#PadraigOSullivan-dob	unknown-#PadraigOSullivan-constituency	speech	unkown-language	2022-11-30 00:00:00	Logainmneacha na Gaeltachta: Plé	92	An bhfuil ról ag an gcoimisinéir chun comhairle a thabhairt don Chomhairle Múinteoireachta? Is leo siúd atá an fhreagracht as an méid ceart múinteoirí a fháil.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	93	Níl, per se.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	94	Níl, faoi Acht na dTeangacha Oifigiúla maidir le polasaithe oideachais.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	95	Is ceist pholasaí oideachais a bheadh ann, seachas ceist faoin dualgas reachtúil faoin Acht.
#PadraigOSullivan	unknown-#PadraigOSullivan-party	unknown-#PadraigOSullivan-dob	unknown-#PadraigOSullivan-constituency	speech	unkown-language	2022-11-30 00:00:00	Logainmneacha na Gaeltachta: Plé	96	I dtuairim an choimisinéara, an bhfuil an méid ceart Gaelcholáistí againn? Ghlacas páirt i ndíospóireacht ar TG4 cúpla mí ó shin agus tá sé soiléir nach bhfuil an méid ceart Gaelcholáistí i mBaile Átha Cliath. Tá a fhios agam go bhfuil an Seanadóir Clifford-Lee ag obair air sin leis an Teachta Jim O’Callaghan.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	97	Sílim nach bhfuil. Tá na tuismitheoirí agus na saineolaithe ar fad atá ag teacht chugam ag rá go bhfuil ganntanas ann ó thaobh Gaelcholáistí. Mar Choimisinéir Teanga, caithfidh mé breathnú ar an dualgas reachtúil, agus an dualgas reachtúil ná oideachas trí Ghaeilge a chur ar fáil. Má tá an Roinn Oideachais ag rá go bhfuil aonad lán-Ghaeilge ar fáil, caithfidh mé breathnú an sásaíonn sé sin an dualgas reachtúil. Sin an cheist, is dóigh, a bheidh á fiosrú agam. Creidim gur cheart go mbeadh níos mó Gaelcholáistí ann. Más ar leas na Gaeilge atáimid is léir gur rud maith a bheadh ansin, ach ó thaobh an dualgas reachtúil, bheadh orm seasamh siar uaidh sin agus breathnú go mion an bhfuil an dualgas ann, nó cá bhfuil an dualgas go cinnte sa chás sin.
#PadraigOSullivan	unknown-#PadraigOSullivan-party	unknown-#PadraigOSullivan-dob	unknown-#PadraigOSullivan-constituency	speech	unkown-language	2022-11-30 00:00:00	Logainmneacha na Gaeltachta: Plé	98	Tá ceist agam mar gheall ar an 20%. B’fhéidir nach bhfuil sé sin chun a bheith comhlíonta againn idir anois agus 2030. Cad a bheadh mar thoradh dearfach óna thaobh sin? An bhféadfainn figiúr a fháil? An mbeadh 10% sásúil, nó 15%?
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	99	An t-aon rud a shásódh mise ná comhlíonadh an dualgas reachtúil, sé sin, 20% faoin mbliain 2030. Mura n-éiríonn leis sin, beidh sárú déanta ag an Stát arís ar a dhualgas sa reachtaíocht teanga. Ba cheart dó a chinntiú, an oiread agus is féidir, nach dtarlaíonn sé sin arís, nach ligtear síos pobal na Gaeilge an athuair, agus nach ligfidh an Stát don fhaillí seo leanúint ar aghaidh a thuilleadh. Tá sé leagtha síos go soiléir sa reachtaíocht céard atá ag teastáil. Tá mise tar éis ceann de na bealaí go bhféadfaí dul i ngleic leis an iarracht sin a léiriú inniu ó thaobh cúrsaí fochéime agus iarchéime. Is ceist mhór í ó thaobh an oideachais go ginearálta ach sin ceann de na bealaí go bhféadfaí tabhairt faoi sin.
#LorraineCliffordLee	unknown-#LorraineCliffordLee-party	unknown-#LorraineCliffordLee-dob	unknown-#LorraineCliffordLee-constituency	speech	unkown-language	2022-11-30 00:00:00	Logainmneacha na Gaeltachta: Plé	100	Chun a bheith soiléir, an bhfuil an coimisinéir ag rá go bhfuil níos mó Gaelcholáistí de dhíth chun an dualgas reachtúil atá ar an Stát ó thaobh earcaíochta a chomhlíonadh?
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	101	Níl. Tá mé ag rá gur ceist í sin nach bhféadfainn a fhreagairt i ndáiríre ach i bhfoirm imscrúdaithe. Bheadh orm imscrúdú a dhéanamh air sin le teacht ar inneacht ina bhfuil an dualgas reachtúil sin ann. An rud atá mé ag rá ná gur cinnte go mbeadh sé go maith do chur chun cinn na teanga níos mó Gaelcholáistí a bheith ann. D’aontódh aon duine gur spéis leo cúrsaí chur chun cinn na Gaeilge faoi sin. Ó thaobh an dualgais reachtúil, an dualgas ná a chinntiú go bhfuil oideachas trí Ghaeilge ann. Tá an Roinn Oideachais ag rá faoi láthair gur ceann de na bealaí atá acu chun é sin a dhéanamh ná trí na haonaid. Tá cuid mhaith de na saineolaithe ag rá liomsa nach bhfuil an córas sin sásúil. An t-aon bhealach go mbeinnse in ann freagra cinnte agus simplí a thabhairt ar cheist an tSeanadóra ná tríd imscrúdú a dhéanamh de bhonn gearán a bheith déanta liom. D’fhéadfadh sé sin tarlú amach anseo agus go mbeadh orainn a theacht ar chinneadh críochnúil faoi sin.
#LorraineCliffordLee	unknown-#LorraineCliffordLee-party	unknown-#LorraineCliffordLee-dob	unknown-#LorraineCliffordLee-constituency	speech	unkown-language	2022-11-30 00:00:00	Logainmneacha na Gaeltachta: Plé	102	Tá baol ann nach mbeidh an Stát in ann na dualgais reachtúla a chomhlíonadh sa todhchaí.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	103	Má dhéantar imscrúdú ar an gceist, is cinnte gur ceist í gur fiú iniúchadh agus féachaint an bhfuil an dualgas á chomhlíonadh, breathnú ar chuile ghné den dualgas sin go mion, comhairle dlí a fháil, saineolaithe a fhail ar an taifead agus féachaint air ar an gcaoi sin.
#AengusOSnodaighSF	unknown-#AengusOSnodaighSF-party	unknown-#AengusOSnodaighSF-dob	unknown-#AengusOSnodaighSF-constituency	speech	unkown-language	2022-11-30 00:00:00	Logainmneacha na Gaeltachta: Plé	104	Tá a fhios agam cad atá á rá ag an gcoimisinéir faoin gceist sin. Ní díreach ó thaobh na meánscolaíochta atá sé, i mo thuairim féin. Tá an Stát ag loic ar chearta oideachais trí Ghaeilge ag an mbunleibhéal, meánleibhéal agus ardleibhéal. Tuigim nach féidir cinneadh mar sin a dhéanamh mar choimisinéir go dtí go bhfuil an t-imscrúdú déanta ach mar a luadh, má tá beagnach 60% de na daltaí ag aistriú ó scolaíocht go hiomlán trí Ghaeilge chuig scoileanna Béarla, b’fhéidir go bhfuil fáth ann. Bhuail muid le roinnt dóibh siúd atá ag i mbun feachtais do bhreis Gaelcholáistí sa chathair seo. Níl fiú aonad sa chathair seo faoi láthair. Dá mbeadh aonad ann bheadh an Stát ag tabhairt faoi, óna thaobh féin de, oideachas trí Ghaeilge a chur ar fáil nó an t-éileamh atá ann a shásamh. Faoin am a bheidh cinneadh déanta nó aonad curtha sa siúl, beidh na daltaí seo imithe tríd an gcóras gan an deis acu leanúint trí Ghaeilge, agus iad tógtha le Gaeilge. Má tá aon duine amuigh ansin ag éisteacht linn agus gur mian leo gearán a dhéanamh, tá an coimisinéir sásta gearáin a fháil i gcónaí ó thaobh ceisteanna cearta Gaeilge. Molaim do dhaoine, má tá cás faoi leith acu i mBaile Átha Cliath nó aon áit eile sa tír ó thaobh scolaíochta de, dul i dteagmháil le hoifig an choimisinéara. Ansin b’fhéidir go bhféadfaí dianscrúdú a dhéanamh ar an gceist seo, atá ag déanamh tinnis do á lán daoine agus tuairim acu féin gur chóir go mbeadh an Stát ní hamháin ag sásamh an éilimh ach ag cothú éilimh. Sin ceist pholaitiúil. Tá dhá nó trí cheist agam. Baineann ceann acu leis na pleananna forbartha contae. Tá na pleananna nua críochnaithe nó glactha faoin bpointe seo ach tá roinnt nach bhfuil. Níl a fhios agam ar cuireadh iad ar fad ar fáil. An bhfuiltear tar éis an chéatadáin a chur isteach sna pleananna forbartha contae a bhaineann le ceantair Ghaeltachta don chéad cúig bliana eile, nó an bhfuil aon athrú ar an bport a bhí acu? Bhí na príomhfheidhmeannaigh ó na comhairlí contae os ár gcomhair tamall ó shin faoi cheist phleanála. Bhí soiléireacht ag lorg uathu ón Aire agus níl sí sin tagtha go fóill. Tá a fhios agam go raibh na comhairleoirí contae i roinnt ceantar ag cur moltaí chun cinn áfach. Níl siad ach díreach ag críochnú. B'fhéidir nach bhfuil siad tagtha os a gcomhair go fóill. Is ceist í na treoirlínte don Aire, an Teachta Darragh O'Brien. Dúirt sé go mbeidís ann anuraidh agus i mbliana. Tá súil agam go mbeidh siad ann sula i bhfad chun cuidiú leo siúd atá ag iarraidh soiléireachta ó thaobh treoirlínte pleanála. Fuair mé WhatsApp nó rud éigin le déanaí ó dhuine a bhfuair glaoch ón tSeirbhís Cúirteanna le bheith ar ghiúiré. Is cuimhin liom tamall de bhlianta ó shin mé féin ag déanamh gearáin léi nuair a fuair mé a leithéid. Ní bhaineann sé liom a thuilleadh ach tagann an litir fós. Rinneadh é a fhógairt an tseachtain seo go raibh bealach aici chun é seo a dhéanamh ar líne. Níl a fhios agam an bhfuil sé seo trí Ghaeilge nó trí Bhéarla ach tá na comharthaí ag teacht isteach i mBéarla. B’fhéidir go bhféadtar an dá rud sin a fhiosrú mura bhfuil sé déanta ag an gcoimisinéir roimhe sin.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	105	Ó thaobh chúrsaí pleanála, níor tháinig na pleananna forbartha contae faoi mo bhráid. Déarfaidh mé rud éigin faoi sin go ginearálta. Tiocfaidh athrú air seo leis an bhforáil nua ach ní féidir liom faireachán a dhéanamh ar Acht na dTeangacha Oifigiúla. Tagann na pleananna forbartha contae faoin Acht um Pleanáil agus Forbairt. Is féidir gearán a fhiosrú áfach. Tá roinnt gearán agus imscrúduithe faoi chúrsaí pleanála déanta cheana. Rinneadh imscrúdú i limistéar Chomhairle Contae Chiarraí i mBaile an Fheirtéaraigh faoi eastáit tithíochta ann agus ceann eile i nGaeltacht na Mí. Go bunúsach, sa dá áit, léiríodh nach raibh an coinníoll teanga a bhí leagtha síos á chur i bhfeidhm mar ba chóir. Ó thaobh na treoirlínte, chuideodh sé go mór dá mbeadh na treoirlínte sin foilsithe agus dá mbeadh stádas reachtúil acu sin. Tá go leor éiginnteachta in áiteanna faoin dualgas atá ann go cinnte. Má tá dualgas faoin Acht um Pleanáil agus Forbairt an Ghaeilge a chosaint i limistéar Gaeltachta, tá dualgas faoin Acht tithíochta tithe sóisialta a dháileadh agus tá an dá rud ag teacht salach ar a chéile go beagáin. Ba cheart treoirlínte soiléir a leagan síos, le stádas reachtúil, a chuideodh liom i mo chuid dualgas. Ó thaobh an ghiúiré, bhí Órla de Búrca ag déileáil le roinnt gearán a tháinig chun cinn faoi sin. Tá foráil san Acht nua le teacht i bhfeidhm an bhliain seo chugainn a chinnteoidh go gcaithfidh sé a bheith i nGaeilge chomh maith nua a ghlaoitear ar dhuine teacht mar ghiúiré. Scríobh mé ag an Aire Dlí agus Cirt a bhí ann ag am, Frances Fitzgerald, faoi seo ag rá go raibh rud éigin mí cheart go raibh sé seo ag tarlú. Is maith liom go bhfuil sé sa reachtaíocht nua. San am i láthair, is é an rud atá ag tarlú go ginearálta ná go bhfuil sé ag teacht amach i mBéarla amháin chuig daoine. Níl sé sin sásúil. Nuair a dhéantar iarratas ina dhiaidh sin, faightear i nGaeilge é ach tá sé seo feicthe againn arís agus arís eile le cur chuige an Stáit. Gheofar i mBéarla é ar dtús agus má theastaíonn sé ón duine i nGaeilge, caithfidh sé nó sí é a lorg agus b’fhéidir go bhfaighfear é. Níl an cur chuige sin maith a dhóthain ar chur ar bith.
#AengusOSnodaighSF	unknown-#AengusOSnodaighSF-party	unknown-#AengusOSnodaighSF-dob	unknown-#AengusOSnodaighSF-constituency	speech	unkown-language	2022-11-30 00:00:00	Logainmneacha na Gaeltachta: Plé	106	Gabhaim buíochas libh as teacht os ár gcomhair. Ó bunaíodh an comhchoiste seo, tá sé ag obair go dlúth le hOifig an Choimisinéara Teanga. Nuair atá tuairisc curtha againn faoi bhráid an Oireachtais, tá sé a léamh againn. Táimid ag tabhairt faoi roinnt de na tuairiscí sin agus ceann eile faoin nGarda Síochána. Tá súil agam go mbeidh sé críochnaithe againn roimh an Nollaig nó go luath san athbhliain. Táimid ag fanacht ar chúpla freagra eile. Níor cuidíodh linn ach beidh tuairisc ann. Bhíomar ag triail le díriú isteach arís ar cheist an éirchóid arís inniu agus tá súil agam go mbeidh tuairisc air sin agus go mbeidh dul chun cinn déanta againn ina leith.
#	unknown-#-party	unknown-#-dob	unknown-#-constituency	speech	unkown-language	2022-11-30 00:00:00	Logainmneacha na Gaeltachta: Plé	107	Gabhaim buíochas leis an gcoiste as an gcomhoibriú liomsa. Tá oifigí ar nós Oifig an Choimisinéara Teanga agus oifigí géilliúlachta ag brath go mór ar choistí Oireachtais le haird a tharraingt ar an obair atáimid ag déanamh agus le cinntiú go dtuigeann comhlachtaí poiblí freisin go bhfuil tacaíocht an chórais pholaitiúil ann don obair atáimid ag déanamh. Molaim obair an choiste agus tá mé buíoch di sin.
#AengusOSnodaighSF	unknown-#AengusOSnodaighSF-party	unknown-#AengusOSnodaighSF-dob	unknown-#AengusOSnodaighSF-constituency	speech	unkown-language	2022-11-30 00:00:00	Logainmneacha na Gaeltachta: Plé	108	Molaim na finnéithe as an obair iontach atá déanta acu. Bíonn na tuarascálacha a fhoilsíonn siad soiléir agus díreach go dtí an pointe, rud nach mbíonn i gceist i gcónaí le tuarascáil bhliantúil nó tuarascáil ó Roinn.
