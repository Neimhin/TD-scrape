AengusOSnodaighSF	Deputy Aengus Ó Snodaigh	2002-06-06	None	Baineann an cheist seo le bord nua atá le ceapadh d’Údarás na Gaeltachta agus cén fáth gur ligeadh do thréimhse an bhoird sin teacht chun críche gan aon socrú a bheith déanta roimh bhord nua a cheapadh le cathaoirleach nua.
AengusOSnodaighSF	Deputy Aengus Ó Snodaigh	2002-06-06	None	Leis an deis seo, déanaim comhghairdeas leis an Aire Stáit as an Aireacht a bhaint amach agus tá súil agam go mbeidh téarma maith aige agus go mbeidh sé go maith don Ghaeltacht agus don Ghaeilge. Ceann de na fadhbanna bunúsacha anseo ná an teip ar PAS. Cén fáth gur theip ar PAS tús a chur leis an gcóras nó leis an mbealach chun na ceapacháin seo a dhéanamh nuair ba chóir? Beidh an bord ag imeacht i mí Eanáir agus ní bheidh bord nua ag tosú díreach i ndiaidh sin le cathaoirleach nua roghnaithe ag an Aire Stáit. An fhadhb atá againn anois ná go gcaithfidh PAS a chuid oibre a dhéanamh agus tógann sé sin roinnt míonna. Cén fáth go bhfuil an moill sin orainne agus nach mbeidh bord nó cathaoirleach ag an údarás ar feadh tréimhse roinnt míonna?
AengusOSnodaighSF	Deputy Aengus Ó Snodaigh	2002-06-06	None	Is droch-chás é seo mar tá an t-údarás chomh tábhachtach sin. Is féidir leis an údarás leanúint leis an obair atá ar siúl aige mar tá príomhfheidhmeannach agus foireann maith aige agus is léir sin ón tuarascáil a rinne sé an tseachtain seo caite, áit a chur sé arís leis an líon poist. Tá sé go dona nuair nach bhfuil cathaoirleach ag an údarás chun déanamh cinnte de go bhfuil an straitéis á leanúint. B’fhéidir go mbeidh tréimhse de roinnt míonna ann nach mbeidh bord nó cathaoirleach ann chun déanamh cinnte de go bhfuil an straitéis á leanúint. B'fhéidir go mbeidh an túdarás ag féachaint ar na cinntí ar ghá a dhéanamh mar institiúid nó eagras forbartha, ní hamháin don tionsclaíocht sa Ghaeltacht ach ó thaobh pleanála teanga de chomh maith. Is drochlá é agus is trua sin ach níl a fhios agam fós cén fáth go raibh an fhadhb ann agus cén mhoill a raibh ann maidir le PAS. Níl a fhios agam cén fáth nach raibh PAS tar éis an chórais a chur i gceart chun an ceapachán sin a dhéanamh.
AengusOSnodaighSF	Deputy Aengus Ó Snodaigh	2002-06-06	None	Baineann an cheist seo le tuarascáil atá ag an Aire maidir le stáisiún raidió trí Ghaeilge don aos óg atá geallta le bheith foilsithe an mhí seo. An mbeidh sí foilsithe?
AengusOSnodaighSF	Deputy Aengus Ó Snodaigh	2002-06-06	None	Tá sé go maith go bhfuil ar a laghad dáta nua eile againn maidir leis an bhfoilseachán seo agus go mbeidh sé os comhair an phobail, tá súil againn, i mí Feabhra. Táimid ar fad ag fanacht le tamall maith blianta anois go mbeadh obair déanta maidir le stáisiún raidió nó bealaí difriúla chun díriú isteach ar an éileamh i measc an aosa óig maidir le réimsí difriúla d’ábhair agus bealaí difriúla chun ábhair a chur ar fáil dóibh. Tá súil agam nach mbeidh aon mhoill nuair a fhoilseofar é seo agus nach mbeidh Coimisiún na Meán nó aon duine eile ag cur moille ar déanamh cinnte de go mbeidh na réimsí seo ar fáil chomh tapa agus is féidir, sula gcaillimid glúin eile de dhaoine óga mar nach bhfuilimid ag cur seirbhísí craolacháin atá oiriúnach agus i nGaeilge ar fáil dóibh.
AengusOSnodaighSF	Deputy Aengus Ó Snodaigh	2002-06-06	None	Tuigim go bhfuil an t-údarás neamhspleách ach sa deireadh thiar thall, ní féidir leo obair a dhéanamh agus ní féidir leis an réimse seo de na meáin chumarsáide tarlú, má tá sé le tarlú, gan tacaíocht Rialtais nó infheistíocht Rialtais. Tá an dá rud ceangailte go huile agus go hiomlán. Tá mise ag impí ar an Aire agus ar an Rialtas a chinntiú, nuair atá an tuairisc ann, go mbeidh tacaíocht ann ón Rialtas do pé cinntí atá le tógáil mar is léir dúinn cheana féin go bhfuil spéis ag daoine óga in ábhar as Gaeilge. Is léir sin ón dul chun cinn mór atá déanta ó thaobh TG4 agus Cúla4. Táim ag fiafraí nach mbeidh aon mhoill ar aon infheistiú nó aon ghníomhú de réir na tuarascála lena bhfuilimid ag súil i mí Feabhra anois.
