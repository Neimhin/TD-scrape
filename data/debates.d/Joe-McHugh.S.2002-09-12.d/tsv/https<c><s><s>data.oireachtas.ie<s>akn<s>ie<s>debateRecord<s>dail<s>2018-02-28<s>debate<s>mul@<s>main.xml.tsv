JoeMcHugh	Minister of State at the Department of Culture, Heritage and the Gaeltacht (Deputy Joe McHugh)	2002-09-12	None	Mar is eol don Teachta, d’fhógair an Rialtas an tseachtain seo imithe thart go mbeadh €178 milliún in airgead caipitil ar fáil le caitheamh ar thograí Gaeilge, Gaeltachta agus oileánda as seo go ceann deich mbliana mar chuid den phlean forbartha náisiúnta. Anuas air sin, tá aitheantas láidir tugtha don phróiseas pleanála teanga atá ar bun faoi fhorálacha Acht na Gaeltachta 2012 sa chreat náisiúnta pleanála agus é mar sprioc náisiúnta pholasaí go dtacófar le cur i bhfeidhm an phróisis sin. Leagtar amach sa phlean cuspóiri an Rialtais maidir le hinfheistíocht i gcultúr, i dteanga agus in oidhreacht na hÉireann ós rud é go n-aithnítear go bhfuil bonneagar ardchaighdeáin an-tábhachtach le go mbeidh cultúr láidir, bisiúil ann a bhfuil an Ghaeilge, an Ghaeltacht agus na hoileáin mar chuid lárnach agus sainiúil de, ar ndóigh. San áireamh mar chuid den phlean, tá gealltanas go méadófar buiséad caipitil Údarás na Gaeltachta go €12 milliún in aghaidh na bliana agus go gcuirfear airgead breise isteach sa chlár tacaíochtaí pobail agus teanga atá á riar ag mo Roinn mar thaca breise don phróiseas pleanála teanga sa Ghaeltacht. Sa chomhthéacs sin, ní miste a nótáil chomh maith go bhfuil buiséad na Roinne don phleanáil teanga méadaithe ó €1.25 milliún anuraidh go dtí €2.65 milliún i mbliana, rud a fhágann go bhfuil ardú bliain i ndiaidh bliana curtha ar fáil chun tacú le feidhmiú an phróisis ó thosaigh sé in 2014. Ina theannta sin, tugtar gealltanas sa phlean go bhforbrófar ionaid Ghaeilge agus chultúir i líonraí Gaeilge agus i mbailte seirbhíse Gaeltachta atá mar chuid thábhachtach den phróiseas pleanála teanga. Tá i gceist faoin bplean chomh maith go bhforbrófar lárionad Gaeilge agus cultúir i gcathair Bhaile Átha Cliath. Cinnteoidh an infheistíocht seo go ndéanfar tuilleadh treisithe ar an Ghaeilge ar bhonn náisiúnta agus go ndéanfar é sin tríd an bpróiseas pleanála teanga atá ag croílár na Straitéise 20 Bliain don Ghaeilge.
 Eolas breise nár tugadh ar úrlár an Tí

Lena chois sin, tá beartaithe go ndéanfar tuilleadh forbartha ar bhonneagar oileánda, go háirithe ar Inis Oírr agus Inis Meáin chomh maith le forbairt ar an gcé ag Machaire Rabhartaigh agus ar bhád farantóireachta nua le go mbeidh freastal níos fearr déanta ar Thóraí. Is sa bhreis ar an réimse leathan clár, scéimeanna agus tionscnamh atá idir lámha ag mo Roinn cheana féin, i gcomhar le forais ábhartha eile Stáit, a bheidh an plean infheistíochta caipitil seo á chur i bhfeidhm, ar ndóigh, ar leas phobal na Gaeilge, na Gaeltachta agus na n-oileán araon. Táim sásta, dá réir, lena bhfuil sa phlean agus sa chreat mar a bhaineann sé leis an Ghaeilge, an Ghaeltacht agus na hoileáin. Is ceist don Roinn Tithíochta, Pleanála agus Rialtais Áitiúil í foilsiú an dá cháipéis seo. É sin ráite, tuigfidh an Teachta go bhfuil Bille á dhréachtú faoi láthair agus a bheidh á fhoilsiú le linn an téarma seo, a dhéanfaidh treisiú ar fhorálacha Acht na dTeanga Oifigiúla 2003.
JoeMcHugh	Deputy Joe McHugh	2002-09-12	None	Tabharfaidh mé freagra sciobtha. Bhí laghdú ollmhór thar na blianta a chuaigh thart ó 2008 go 2014 maidir leis an airgead a bhí ar fáil fá choinne na rudaí caipitil i Roinn na Gaeltachta. Tháinig suas go €10 milliún isteach i mbliana agus beimid ag dul ó chéim go céim le linn na deich mbliana go dtí €17 milliún fá choinne an caipiteal amach anseo. Tá difear mór ann anois ach an rud is mó maidir leis an bplean deich mbliana ná go bhfuil mé ag cur ar fáil airgid agus tacaíochta fá choinne staidéar féidearthachtaí i gceantair Ghaeltachta éagsúla i gContae na Gaillimhe, i gContae Dhún na nGall agus i gContae Chiarraí, mar shampla. B'fhéidir go bhfuil togra ar intinn an Teachta féin maidir leis na ceantair agus beidh ról lárnach ag na daoine a bheidh ag obair ar an bpleanáil teanga maidir le tograí a bhaint amach. Beidh seans ansin. An difear is mó ná an plean a chur le chéile. Bhí cruinniú dearfa ag an Aire sinsearach, an Teachta Josepha Madigan, agus mo chuid oifigigh an tseachtain a chuaigh thart maidir leis an phlean a chur le chéile amach anseo agus laistigh de cúig bliana nó deich mbliana. Beidh sé níos fearr dá réir.
JoeMcHugh	Deputy Joe McHugh	2002-09-12	None	Bhí cúpla ceist ansin. Bhain ceann amháin dóibh leis an leagan Gaeilge ag an lainseáil cúpla seachtain ó shin. Is ceist don Roinn Tithíochta, Pleanála agus Rialtais Áitiúil í foilsiú an cháipéis seo. É sin ráite, tuigfidh an Teachta go bhfuil Bille á dhréachtú faoi láthair agus a bheidh á fhoilsiú le linn an téarma seo a dhéanfaidh treisiú ar fhorálacha Acht na dTeanga Oifigiúla 2003. Tuigim go mbeidh lainseáil na Roinne Cultúir, Oidhreachta agus Gaeltachta amárach curtha ar ceal ach beidh an leagan Béarla ar fáil.
JoeMcHugh	Deputy Joe McHugh	2002-09-12	None	Bhain an dara ceist leis an ngealltanas don teanga agus do na dreamanna a bheidh lonnaithe sna Gaeltachtaí is láidre sa tír, cibé é sin an Ghaeltacht i nGaillimh nó i dTír Chonaill. An cloch is mó ar mo phaidrín an chéad lá a tháinig mé isteach sa phost seo ná an pleanáil teanga. Cibé Cois Farraige, Machaire Rabhartaigh, Gaoth Dobhair nó Rann na Feirste atá ag déanamh an phlean fá dtaobh den obair chaipitil sa cheantar, beidh an t-airgead agus an tacaíocht ar fáil.
JoeMcHugh	Deputy Joe McHugh	2002-09-12	None	Mar Aire Stáit dár dteanga dhúchais, dár gceantair Ghaeltachta agus dár n-oileáin, chuir mé fáilte roimh an maoiniú breise de thart ar €2 milliún a cuireadh ar fáil dom i gcáinaisnéis 2018. San áireamh san allúntas a fuarthas don bhliain seo tá €1.4 milliún breise chun tacú leis an phróiseas pleanála teanga faoin Straitéis 20 Bliain don Ghaeilge, €400,000 de mhaoiniú breise d’Údarás na Gaeltachta chun infheistiú ina chláir caipitil agus chun tacaí a mhéadú do chomharchumainn agus d’eagraíochtaí forbartha pobail na Gaeltachta, rud a fhágann go bhfuil an maoiniú caipitil don Údarás méadaithe go €7 milliún, agus leithdháileadh breise de €687,000 do scéimeanna tacaíochta teanga na Roinne lasmuigh den Ghaeltacht. San áireamh i mbuiséad na bliana seo fosta, tá suim shuntasach de €14.028 milliún le cur ar fáil don Fhoras Teanga, a chuimsíonn Foras na Gaeilge agus Gníomhaireacht na hUltaise, agus maoiniú €450,000 do Bhliain na Gaeilge 2018 san áireamh. Ar ndóigh, ar nós achan Roinn agus achan Aire, bím ag lorg níos mó acmhainní chun cur leis an obair fhiúntach atá ar bun againn sa Roinn. Déantar é seo trí plé agus comhráití leanúnach leis an Roinn Caiteachais Phoiblí agus Athchóirithe agus is mar sin a bheidh sé arís i mbliana agus muid ag obair i dtreo bhuiséad 2019. Níor mhiste a nótáil gur fhógair an Rialtas an tseachtain seo caite go mbeadh €178 milliún in airgead caipitil ar fáil le caitheamh ar thograí Gaeilge, Gaeltachta agus oileánda as seo go ceann 10 mbliana. Sin €78 milliún in airgead úr anuas ar an suim de níos mó ná €10 milliún atá á chaitheamh ar na nithe céanna in 2018. San áireamh sa phlean forbartha náisiúnta, tá gealltanas go méadófar buiséad caipitil Údarás na Gaeltachta go €12 milliún in aghaidh na bliana agus go gcuirfear airgead breise isteach sna scéimeanna caipitil Ghaeltachta atá á riar ag an Roinn Cultúir, Oidhreachta agus Gaeltachta chomh maith, cur chuige a thacóidh le pobail Ghaeltachta a gcuid pleananna teanga a chur i bhfeidhm.
Eolas breise nár tugadh ar úrlár an Tí
 Sa chomhthéacs sin, ní mór a nótáil chomh maith go bhfuil buiséad reatha na Roinne don phleanáil teanga méadaithe ó €1.25 milliún anuraidh go dtí €2.65 milliún i mbliana. Tá maoiniú bliantúil curtha ar fáil ag an Rialtas don phróiseas pleanála teanga gach bliain ón mbliain 2014, agus tá ardú tagtha ar leibhéil an mhaoinithe sin gach bliain. Is léir uaidh seo uile go bhfuil na figiúirí ag dul sa treo ceart agus iad ag méadú anois gach uile bhliain.
JoeMcHugh	Deputy Joe McHugh	2002-09-12	None	I gcónaí bíonn ceisteanna sa Teach seo maidir le hairgead breise, maidir le deontais bhreise agus maidir le tacaíocht ón Rialtas. Tá an díospóireacht sin tábhachtach maidir le brú a chur ar an Rialtas ó thaobh infheistíochta de agus aontaím leis. É sin ráite, ní bheidh seans agam sa Teach seo labhairt faoi aon phlean nó faoi aon ghníomhaíocht sa bhealach a bheidh ag Teachtaí eile chun labhairt fúthu. Tóg, mar shampla, an ceangal idir na bailte seirbhísí, na comharchumainn atá ag obair ar an bpleanáil teanga sna ceantair Ghaeltachta nó na líonraí Gaeltachta. D'fhéadfadh an díospóireacht a bhíonn ag dul ar aghaidh sa Teach seo a bheith ag dul ar aghaidh taobh amuigh den Teach. Tá athbheochan ollmhór ag dul ar aghaidh maidir leis an teanga. Mar is eol don Teachta, bhí lainseáil agus ócáid thar a bheith dearfach i bPáirc Uí Chrócaigh an tseachtain a chuaigh thart maidir leis na líonraí Gaeltachta i nGallimh, i gCluain Dolcáin agus sa Tuaisceart.Tá seans againn aitheantas a thabhairt do na dreamanna a bheidh ag bogadh ar aghaidh leis an teanga. Tá an Roinn Cultúir, Oidhreachta agus Gaeltachta fite fuaite ann. Ní teanga cumarsáide amháin í an Ghaeilge. Is croílár na hoidhreachta agus an chultúir í fosta.
JoeMcHugh	Deputy Joe McHugh	2002-09-12	None	Ní aontaím leis an ráiteas faoin chol ceathrar bocht. Níl an teanga ina col ceathrar bocht. Caithfidh an Teachta bheith ciallmhar maidir leis sin. Níor thug an Teachta aitheantas don ról atá ag an cheangal agus an nasc idir an Roinn Cultúir, Oidhreachta agus Gaeltachta agus an Roinn Oideachais agus Scileanna. I mí Mheán Fómhair i mbliana, beidh tacaíocht breise ag dul chuig achan bhunscoil sna ceantair Ghaeltachta. Seo an áit a bheidh an teanga ag fás sa tír - istigh sna bunscoileanna.
JoeMcHugh	Deputy Joe McHugh	2002-09-12	None	Táimid ag tabhairt tacaíochta agus ní bhfuair muid aon aitheantas fadúda an ról seo. Bhí an tAire, Teachta Richard Bruton, i gcontae an Teachta Tóibín féin cúpla mí ó shin. D'fhógair sé scéim chun tacaíocht a thabhairt do na bunscoileanna.
JoeMcHugh	Deputy Joe McHugh	2002-09-12	None	Tá róil agus dualgais orainn uilig maidir leis an teanga. Ní bheidh an Roinn amháin freagrach as an Ghaeilge. Tá an ról is mó maidir leis ag an Roinn Oideachais agus Scileanna. Ní bhfuair mise aon----
JoeMcHugh	Deputy Joe McHugh	2002-09-12	None	Níor thug an Teachta aon aitheantas don ról ollmhór atá ag an Roinn Oideachais agus Scileanna maidir leis an teanga faoi choinne na ndaoine óga, na daoine atá ag foghlaim, agus tacaíocht do na tuismitheoirí. Sin an áit ina mbeidh an gealltanas is mó.
JoeMcHugh	Deputy Joe McHugh	2002-09-12	None	Dírím aird an Teachta ar na freagraí atá tugtha agam ar Cheisteanna Dála eile faoin ábhar seo cheana féin. Mar atá ráite agam roimhe seo, ós rud é go bhfuil freagracht thras-Rannach i gceist maidir le cur i bhfeidhm na straitéise 20 bliain don Ghaeilge, ba ghá go leor plé a dhéanamh le Ranna Stáit agus páirtithe leasmhara eile maidir le hullmhú an Phlean Gníomhaíochta. Mar atá mínithe agam go minic roimhe seo chomh maith, is é nádúr na hoibre seo go dtógann sé am chun nithe a aontú le páirtithe leasmhara éagsúla a bheidh freagrach i ndeireadh báire as pé beart a aontaítear a fheidhmiú agus mar go bhfuil sé mar chuspóir a chinntiú, oiread agus is féidir, go mbeidh fiúntas leis an gclár bearta a bheidh sa phlean críochnúil.  Tá an obair sin ag teacht chun críche anois agus, dá réir, tá bailchríoch á cur ag mo Roinnse faoi láthair ar an bplean a ndéanfar a fhoilsiú sna seachtainí amach romhainn. Ní call a rá ar ndóigh go bhfuil cláir oibre á gcur i bhfeidhm ag mo Roinn féin agus ag Ranna agus forais ábhartha eile stáit, chomh maith le raon leathan eagraíochtaí Gaeilge chun cúram a dhéanamh, i gcaitheamh an ama, ar fheidhmiú na Straitéise. 
JoeMcHugh	Deputy Joe McHugh	2002-09-12	None	Aontaím le tuairim an Teachta. Is é sin an fáth a chur mé an bealach seo chun cinn in 2015. Bhí mé ag labhairt faoin straitéise 20 bliain don Ghaeilge, agus níos leithne ag an am, agus mise an duine, mar Aire Stáit, a thosaigh an aistear maidir leis sin. Táimid ag fanacht chun an cheist a bheith freagartha. Tá mé thar a bheith muiníneach agus dóchasach go mbeidh muid in ann é a fhoilsiú taobh istigh de choicís nó thrí seachtaine.
JoeMcHugh	Deputy Joe McHugh	2002-09-12	None	Maidir leis na moltaí, aontaím leis an dualgas atá orainn uilig agus atá ag achan Roinn. Tá dualgais mhóra ag an Roinn Oideachais agus Scileanna. Táimid ag siúl go mór leis na moltaí a fháil ón Roinn sin maidir leis an bplean gníomhaíochta. Maidir le RTÉ, beidh dualgais ar an Roinn Cumarsáide, Gníomhaithe ar son na hAeráide agus Comhshaoil. Dá mbeadh aon fhadhb nó aon imní ar an Teachta san am atá romhainn, tá mé ar a taobh agus ar son na teanga agus tá cuidiú ar fáil anseo maidir le haon bhealach atá de dhíth.
JoeMcHugh	Deputy Joe McHugh	2002-09-12	None	Mar is eol don Teachta Ó Cuív, is tríd phróiseas na Meastachán agus na cáinaisnéise a dhéantar leithdháileadh ar an soláthar airgid a chuirtear ar fáil ar bhonn bliantúil do mo Roinnse agus, go deimhin, do na Ranna Rialtais go léir. Is as an soláthar airgid a chuirtear ar fáil go bliantúil d'Údarás na Gaeltachta faoi fho-mhír C7 de Vóta mo Roinne a chuirtear cúnamh ar fáil d’eagraíochtaí pobalbhunaithe agus comharchumainn Ghaeltachta. Ar ndóigh, ós rud é gur eagraíocht neamhspleách reachtúil í Údarás na Gaeltachta, tuigfidh an Teachta gur faoin eagraíocht féin atá sé breithniú a dhéanamh ar chonas an chistíocht sin a chur chun fónaimh i gcomhthéacs na gcúraimí atá sainithe di, lena n-áirítear na cúraimí a bhaineann leis an bpróiseas pleanála teanga agus le forbairt pobail araon. Ina thaobh sin, is €3 milliún agus €3.25 milliún a cuireadh ar fáil don údarás faoin bhfómhír áirithe seo in 2016 agus 2017 faoi seach. Ní miste a mheabhrú don Teachta go bhfuil €3.35 milliún curtha ar fáil don údarás faoin bhfómhír seo do 2018. Is ionann sin agus allúntas reatha breise de €100,000 i mbliana.  Maidir leis na comharchumainn Ghaeltachta agus na heagrais phobalbhunaithe, cuireann Údarás na Gaeltachta deontais reáchtála ar fáil dóibh chun a gcláir fhorbartha a chur i bhfeidhm agus cuidiú leo a gcuid costais bainistíochta agus barrchostas a chlúdach. Seo a leanas an briseadh síos ar an gcúnamh ar fad a d’íoc Údarás na Gaeltachta leis na comharchumainn Ghaeltachta agus na heagrais phobalbhunaithe le cuidiú airgid na Roinne in 2016 agus 2017.Ainm20162017Nótaí


€

€


Comharchumann Oileán Árainn Mhór Teo 84,00087,000Comharchumann Forbartha Ghaoth Dobhair Teo28,75089,250Bhain €28,750 a íocadh in 2017 le 2016.Comharchumann Oileán Thoraí Teo 84,00087,000Pobal Eascarrach Teo 33,00036,000Comharchumann na nOileán Beag Teo(Ancaire)40,00032,000Íocadh €8,000 in 2016 a bhain le 2015Lár Chomhairle Pharóiste Ghleann Teo23,86573,874Bhain €23,865 a íocadh in 2017 le 2016.Céim Aniar Teo54,00057,000
Iomlán Dhún na nGall

347,615

462,124
Comhlacht Forbartha Áitiúil Acla Teo69,00071,000Comhar Dún Chaocháin Teo41,00044,000Coiste Cultúr Teanga & Forbartha Tuar Mhic Éadaigh Teo31,35035,000Comharchumann Forbartha Ionad Deirbhile Teo46,25060,000Íocadh €10,000 breise leo chun dul i ngleic le costais a thit ar an gcomharchumann de bharr an tragóid a bhain le hingearán R116.
Iomlán Mhaigh Eo

187,600

210,000
Comharchumann Shailearna Teo 57,77560,000Comharchumann Forbartha Árann Teo90,75094,000Comhlacht Forbartha an Spidéil CTR Teo31,35035,000Comhairle Ceantar na nOileán Teo48,00051,000Comhar Caomhán Teo88,00087,000Bhí sciar i gcomhair pinsin nár íocadh in 2017.Comharchumann Dhúiche Sheoigheach Teo54,00057,000Comhar Chuigéal (Leitir Mealláin) Teo30,00035,000Forbairt Pobail Mhaigh Cuilinn Teo23,51342,837Bhain €7,850 a íocadh in 2017 le 2016.Forbairt Chonamara Láir Teo52,00056,000Comharchumann Mhic Dara Teo52,00056,000Comhlacht Forbartha Inis Meáin CTR Teo30,00075,000Bunaíodh Comhlacht Forbartha Inis Meáin in 2016. Níor íocadh deontas iomlán leo sa mbliain sin.
Iomlán Ghaillimh

557,388

648,837
Comharchumann Ráth Chairn Teo54,00057,000
Iomlán na Mí

54,000

57,000
Comharchumann Forbartha Chorca Dhuibhne Teo71,00071,000Comharchumann An Leith Triúigh Teo52,22557,000Forbairt na Dromoda Teo46,00048,000Comhchoiste Gaeltachtaí Chiarraí Theas Teo53,50058,000
Iomlán Chiarraí

222,725

234,000
Comharchumann Chléire Teo 84,00087,000Comharchumann Forbartha Mhúscraí Teo42,20047,000
Iomlán Chorcaí

126,200

134,000
Comhlucht Forbartha na nDéise Teo50,00052,000
Iomlán Phort Láirge

50,000

52,000

Móriomlán

1,545,528

1,797,961
Tuigim ón Údarás nach bhfuil cinneadh déanta ag an mBord go fóill maidir le leithdháileadh a dhéanamh ar an soláthar méadaithe atá curtha ar fáil i mbliana.
JoeMcHugh	Deputy Joe McHugh	2002-09-12	None	Tá cuidiú de dhíth amach anseo. Cinnte, tá 32 eagraíocht i gceist. In 2016, bhí €347,615 ar fáil i mo chontae féin, Dún na nGall, agus in 2017, bhí €462,124 ar fáil. I Maigh Eo bhí €187,600 ar fáil in 2016, agus bhí €210,000 ar fáil in 2017. I gceantar an Teachta féin i nGaillimh, bhí €557,388 ar fáil in 2016, agus bhí €648,837 ar fáil in 2017. Sin na figiúirí faoi choinne 2016 agus 2017. Tuigim ón údarás nach bhfuil cinneadh déanta ag an mbord go fóill maidir le leithdháileadh a dhéanamh ar an tsoláthar.
JoeMcHugh	Deputy Joe McHugh	2002-09-12	None	D'fhógair mé ar 13 Nollaig 2017 go raibh Bliain Na Gaeilge 2018 faofa ag an Rialtas. Ag tógáil ar rath An Teanga Bheo, a bhí mar shraith faoi Éire 2016: Clár Comórtha, agus i bhfianaise go mbeidh Conradh na Gaeilge ag ceiliúradh 125 bliain d'athbheochan na Gaeilge in 2018, feictear gur togra tráthúil í Bliain na Gaeilge 2018 chun ceiliúradh a dhéanamh ar an teanga go náisiúnta agus go hidirnáisiúnta. Ag obair sa Roinn le mo chomhghleacaí, an tAire, an Teachta Madigan, tá an maoiniú a thugtar do na húdaráis áitiúla méadaithe faoi dhó againn trí chlár Éire Ildánach chun cuidiú leis na húdaráis cláracha cultúrtha agus cruthaíochta a fhorbairt go háitiúil. Sa chomhthéacs seo, d'iarr an Roinn ar na comhordaitheoirí áitiúla imeachtaí a eagrú a bhainfeadh le Bliain na Gaeilge. Chuir foireann Bhliain na Gaeilge tuairimí faoin chaoi inar féidir tabhairt faoi seo ag cruinniú comhordaitheoirí san Ard-Mhúseam ar 22 Feabhra 2018. Tá a fhios agam go bhfuil pleananna á n-eagrú cheana féin dá bharr seo. Chun tacú le gníomhaíochtaí na bliana, cheadaigh Foras na Gaeilge pacáiste airgeadais de €450,000 roimh dheireadh na bliana. Tá meitheal oibre comhdhéanta d'ionadaíocht ó mo Roinn, Foras na Gaeilge, Údarás na Gaeltachta, RTÉ, TG4 agus Conradh na Gaeilge bunaithe ar mhaithe leis an togra a stiúradh. Anuas ar sin, tá breis agus 50 grúpa ag comhordú féilire d'imeachtaí cruthaitheacha, ealaíne agus pobail atá á n-eagrú ar fud an domhain in 2018, le roinnt tionscadal tábhachtacha a leanfaidh ar aghaidh tar éis na bliana seo. Tá sé i gceist go mbeidh cur chuige tras-Rialtais i gceist agus an bhliain á ceiliúradh. Tá clár imeachtaí Eanáir go Meitheamh foilsithe cheana féin agus is féidir imeachtaí breise a chlárú i gcónaí ar www.gaeilge2018.ie.
JoeMcHugh	Deputy Joe McHugh	2002-09-12	None	Tá na sonraí ar fáil ar www.gaeilge2018.ie. Tá na sonraí go léir fá choinne an phlean ag Conradh na Gaeilge. Tháinig an smaoineamh maidir le Bliain na Gaeilge ó Chonradh na Gaeilge, atá ag obair go dian agus go cóngarach leis na dreamanna uilig ar an talamh, ar nós na gcomharchumann, Údarás na Gaeltachta agus na h-eagraíochtaí deonaithe. Tá siad ar fad ag obair go dian ar cúpla smaoineamh maidir leis an bplean. Tá sonraí breise agam maidir leis na himeachtaí a bheidh ann i rith na bliana. Beidh mé sásta na sonraí sin a chur ar fáil do na Teachtaí a bhfuil suim acu iontu.
JoeMcHugh	Minister of State at the Department of the Taoiseach (Deputy Joe McHugh)	2002-09-12	None	It is proposed, notwithstanding anything in Standing Orders or the Order of the Dáil of 27 February, that the Dáil shall now adjourn until 2 p.m. on Tuesday, 6 March 2018.
