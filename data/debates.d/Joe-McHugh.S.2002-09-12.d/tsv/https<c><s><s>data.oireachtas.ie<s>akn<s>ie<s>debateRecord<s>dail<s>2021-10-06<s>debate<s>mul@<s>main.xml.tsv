JoeMcHugh	Deputy Joe McHugh	2002-09-12	None	Níl mé cinnte go bhfuil mé sásta leis an bhfreagra faoi leasú Uimh. 14. B’fhéidir go mbeidh an tAire Stáit in ann dul ar ais agus ag amharc arís air. Bheadh áthas orm dá mbeadh sé ag dul ar ais sa Seanad agus breathnú arís ar an bhfoireann shinsearach sna comhlachtaí poiblí. B’fhéidir go mbeidh bealach dearfach ann maidir leis sin agus táim buíoch den Aire Stáit go bhfuil sé ag tosú ag amharc arís air.
JoeMcHugh	Deputy Joe McHugh	2002-09-12	None	Táimid ag labhairt faoi leasuithe Uimh. 21 agus 114 agus faoin chothromaíocht atá i gceist don Ghaeilge in aon bhileog ar nós ábhair margaíochta mar shampla. Táim ag smaoineamh faoi bhileog a d'eisigh An Post agus bhí trí leathanaigh as Béarla ann agus leathanach amháin as Gaeilge agus bhí an leathanach as Gaeilge ar chúl an bhileog. Níl sin ceart agus sin an bealach a bhfuil muid ann faoi láthair. Chomh maith leis sin, táimid ag amharc ar leasú Uimh. 114 agus an gá le spriocbhliain a chur le lógónna reatha a athrú, mar shampla Transport Infrastructure Ireland. Táim ag iarraidh spriocbhliain a chur isteach ansin agus iarraim ar an Aire Stáit amharc arís ar na leasuithe sin. Tá an dhá leasuithe ag teacht ón Rialtas, mar sin gabhaim buíochas agus aitheantas leis an Aire Stáit as sin. Mar fhocal pearsanta, ba mhaith liom comhbhrón a dhéanamh le teaghlach Tom Burke, a fuair bás inniu. Grianghrafadóir ab ea Tom a d'oibrigh taobh amuigh de gheataí Tí Laighin thar na blianta. Tá mé ag smaointiú faoin teaghlach sin. Tá sé ar shlí na fírinne anois agus ar dheis Dé go raibh a anam dílis.
