JoeMcHugh	Minister of State at the Department of Arts, Heritage and the Gaeltacht (Deputy Joe McHugh)	2002-09-12	None	Cuirim fáilte roimh an deis seo an rún ata curtha síos ag an Seanadóir Ó Clochartaigh maidir le Pléaráca a phlé anseo. Ba mhaith liom fosta mo bhuíochas a chur in iúl do Bhaill an Tí seo mar gheall ar an spéis atá léirithe acu san ábhar seo. Ba mhaith liom cúpla focal a rá faoin eagraíocht, Pléaráca. Tuigim gur bunaíodh an eagraíocht os cionn scór bliain ó shin i gConamara theas. Cuireann an eagraíocht béim ar úsaid na n-ealaíon i gceantar tuaithe. Ar ndóigh, is í an Ghaeilge teanga oibre an tionscnaimh os rud é gurb í an Ghaeilge teanga an phobail. Tuigim go ndeanann Pléaráca clár leathan imeachtai ealaíona a reachtáil i rith na bliana sa limistéar ó Charna go Bearna.Thar na mblianta, tá réimse tionscnaimh éagsúla bunaithe ar na healaín agus ar chultúr na Gaeltachta curtha chun cinn ag Pléaráca, lena n-áirítear scéimeanna ealaíona pobail, féilte ealaíon, scéimeanna ealaíona don óige, féilte litríochta do pháistí, agus ceardlanna ealaíona, drámaíochta, scríobhneoireachta agus damhsa. Mar is eol don Seanadóir, tá Pléaráca lonnaithe san ionad fiontair i Ros Muc ó bunaíodh é agus tá spás oibre ar léas ó Údarás na Gaeltachta. Tuigtear dom go bhfuil beirt oibrí, duine lánaimseartha agus duine páirtaimseartha, fostaithe ag Pléaráca chomh maith le hoifigigh ealaíona atá fostaithe le tacaíocht ó Ealaín na Gaeltachta Teo.  Ó bunaíodh é, tá Pléaráca ag fáil maoinithe ó chláir thacaíochta éagsúla de chuid an Stáit. Suas go dtí trí bliana ó shin, bhí Pléaráca ag fáil maoiniú bliantúil ón Roinn Comhshaoil, Pobail agus Rialtas Áitiúil tríd an chlár forbartha áitiúil agus pobail. Nuair a tháinig an clár forbartha áitiúil agus pobail nua i bhfeidhm in 2012, cinneadh an fhreagracht i gcás trí thionscadal forbartha pobail, nó CDP mar a thugar orthu, lena n-áirítear Pléaraca, a aistriú chuig Údarás na Gaeltachta. Is ar mhaithe le comhordú níos éifeachtaí ó shólathar an chláir do phobail na Gaeltachta a tharla sé seo. Mar chuid den socrú sin, aistríodh suim airgid ó Vota na Roinne Comhshaoil, Pobail agus Rialtas Áitiúil chuig Vóta mo Roinne in 2012 agus bhí sé san áireamh sa soláthar a cuireadh ar fáil ó mo Roinn don Údarás ina dhiaidh sin. Dá bhrí sin, d'fhéadfaí a rá go raibh an tÚdarás ag feidhmiú mar fheithicil faoin chlár maoinithe deiridh chun maoiníu a chur ar fáil do na tionscadail seo. Mar is eol don Seanadóir, tá deireadh le teacht leis an chlár áirithe sin an 31 Márta agus tá clár úr, an social inclusion and community activation programme, SICAP, le teacht i bhfeidhm ó thús mhí Aibreáin. Tuigim ó Údarás na Gaeltachta go bhfuil maoiniú curtha ar fáil acu do Phléaraca go dtí deireadh mhí an Mhárta. Tuigim fosta ón Údarás go bhfuil iarratas déanta ag Pléaracha ar mhaoiniú don tréimhse amach romhainn chun cuidiú leo leanúint ar aghaidh lena gcuid gníomhaíochtaí. Beidh athbhreithniú le déanamh ag an Údarás ar na tionscadail seo i gcomhthéacs buiséad forbartha pobail an Údaráis agus i gcomhthéacs an clár úr SICAP a bheidh ar an bhfód go luath.  Chomh maith le sin, tuigtear dom go mbeidh deis ag Pléaráca iarratas a dhéanamh ar thacaíocht faoin chlár seo. Beidh sé seo le deimhniú nuair atá cinneadh déanta faoi chur i bhfeidhm an chláir SICAP i gContae na Gaillimhe. 
JoeMcHugh	Deputy Joe McHugh	2002-09-12	None	Níl cinneadh déanta fós ó thaobh an SICAP. Chuir an dream iarratas isteach maidir leis an bpróiséas SICAP. Mar is eol don Seandóir, bhí Údarás na Gaeltachta freagrach as chúrsaí a bhain leis na trí thionscadail. Beidh dhá thionscadail i mo cheantar, i dTír Chonaill, Pobal Le Chéile agus an grúpa eile sna Rosa. Tá fios agam go bhfuil díospóireacht ar siúl anois. Níl an cinneadh déanta maidir le SICAP. Nílim inniu in ann breis eolais a thabhairt maidir leis. B'fhearr liom fanacht leis an gcinneadh maidir le SICAP a bheith déanta. Mar is eol don Seanadóir fosta, laghdaíodh buiséad Údarás na Gaeltachta 14% thar na blianta. Tá na buiséid atá ar fáil do na trí ghrúpaí ag laghdú. B'fhéidir go bhfuil seans ann anois deontais nó maoiniú a fháil ó na grúpaí atá freagrach as an SICAP. Cífimid an scéal atá romhainn. Tá fios agam go mór an sár-obair atá ar siúl ar an bhFál Carrach, sna Rosa agus ag Pléaracha i gceantar an Seanadóra. Tá sár-obair ar siúl acu. B'fhéidir go bhfuil cuidiú nó tacaíocht le fáil ón phróiséas SICOP. Muna bhfuil fadhb ann amach anseo, b'fhéidir go mbeidh seans ann na cinn a chur le chéile agus obair le chéile chun réiteach a fháil maidir leis an ábhar seo.
