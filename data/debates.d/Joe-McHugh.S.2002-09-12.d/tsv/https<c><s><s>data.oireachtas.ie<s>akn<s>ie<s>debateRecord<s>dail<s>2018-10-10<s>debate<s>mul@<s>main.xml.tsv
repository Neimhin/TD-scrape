JoeMcHugh	Minister of State at the Department of Culture, Heritage and the Gaeltacht (Deputy Joe McHugh)	2002-09-12	None	Is cinnte go mbeidh mo chomhghleacaithe eile ag labhairt fosta. Ar dtús ba mhaith liom cúpla focal a rá fadúda an straitéis 20 bliain don Ghaeilge. Nuair a tháinig mé isteach sa phost mar Aire Stáit san Roinn Cultúir, Oidhreachta agus Gaeltachta in 2014, ba é an cloch is mó ar mo phaidrín ag an am sin ná an straitéis 20 bliain don Ghaeilge. Ag an am sin bhí mé ag ceapadh go mbeadh an straitéis iontach fada agus is sin an fáth gur thosaigh mé i mbun comhairliúcháin chuimsitheach maidir leis sin. Tagraím don phlean gníomhaíochta cúig-bliana. Tá sé sin déanta anois agus tá caidreamh níos fearr idir mo Roinn agus an Roinn Caiteachais Phoiblí agus Athchóirithe mar shampla. Tá an dualgas ar achan Roinn timpeall an Bhord Rialtais fosta, mar shampla an Roinn Oideachais agus Scileanna agus is é sin an fáth go bhfuil an polasaí oideachais fós le baint amach. Tá an dualgas orainn san Rialtas ní hamháin don Ghaeltacht ach chun an earcaíocht san earnáil phoiblí a ardú chuig 20% de dhaoine le Gaeilge. Beidh sin déanta nuair a bheidh Bille na dTeangacha Oifigiúla (Leasú) 2017 déanta an bhliain seo chugainn. Beidh sé foilsithe roimh an Nollaig. Chomh maith leis sin tá ról mhór ag an údarás. Tá sé freagrach as na poist agus beidh €1.5 milliún breise sa bhuiséad caipitil agus chomh maith leis sin beidh an t-údarás freagrach as rudaí ar nós airgead do na comharchumainn. Beidh €500,000 i gceist sa chiste sin agus táim sásta leis an gcinneadh sin. Fuair mé sonraí an tseachtain seo caite agus i rith na bliana bhí na comharchumainn uilig i dteagmháil liom agus le mo comhghleacaithe. Bhí mo comhghleacaí an Teachta Kyne i gcónaí ag labhairt fadúda an tábhacht a bhaineann leis na comharchumainn. Chomh maith leis sin, tá an plean forbartha déanta agus tá an ciste agus an gealltanas déanta maidir leis an bplean forbartha agus buiséad caipitil deich-mbliana.Tá suas chuig €178 milliún i gceist. Chomh maith leis sin, tá cúpla togra i nGaillimh agus ar na hoileáin mar shampla. Tá na céanna ar Inis Oirr, Inis Meáin, Tóraigh agus Machaire Rabhartaigh i gceist ansin. Tá cinneadh déanta maidir leis an gealltanas sin agus beimid ag bogadh ar aghaidh leis. Tá €1.5 milliún fá choinne na n-oileán an bhliain seo chugainn agus beimid ag déanamh iarrachta ar son na hoileáin amach anseo. Tagraím don phleanáil teanga. Tá an bunlíne ag €2.6 milliún i mbliana agus tá an cinneadh déanta don bhliain seo chugainn go mbeidh €3.2 milliún ar fáil fá choinne pleanála teanga. Ba mhaith liom mo aitheantas agus mo bhuíochas a ghabháil leis na daoine uilig a bhí ag obair go
dian ar an talamh agus nuair a raibh mé i dteagmháil leo ba léir go raibh siad ag labhairt fadúda cúrsaí pobail, cúrsaí sláinte, daoine óga, seandaoine, oideachas agus achan rud agus bhí siad ag obair go
dian
ar son na teanga agus sin an fáth go raibh mé thar a bheith tiománta. Tá an pobal tiománta agus beidh an bailiú nirt i gceist fosta. Táim thar a bheith sásta leis sin agus faoin éileamh a bheidh ann an bhliain seo chugainn fosta. I mo cheantar, tá cúpla post socraithe anois i gCloich Chionnaola, Rann na Feirste agus Gaoth Dobhair. Tá dream
ollmhór a bheidh ag obair ar nascanna agus ceangail idir cúrsaí oideachais, sláinte agus cúrsaí eile. Beidh mo chomhghleacaithe anseo i gceann deich nóiméad ach mar fhocal scoir, gabhaim mo buíochas leis mo chomhghleacaithe agus mo chuid oifigeach a bhí ag obair go dian ar achan phlean chun go mbeimis réidh fá choinne an bhuiséid seo.
