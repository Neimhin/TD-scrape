JoeMcHugh	Minister of State at the Department of Arts, Heritage and the Gaeltacht (Deputy Joe McHugh)	2002-09-12	None	Tá sé mar pholasaí ag mo Roinn tacú le seirbhísí iompair, atá sábháilte agus rialta, do na hoileáin a bhfuil daonra buan orthu, lena n-áirítear oileáin Ghaeltachta. Tacaíonn na seirbhísí iompair seo - idir seirbhísí farantóireachta, aeir agus lastais - le forbairt inbhuanaithe na n-oileán. Maoiníonn mo Roinn seirbhísí iompair a fhreastalaíonn ar 16 oileán, lena n-áirítear oileáin Ghaeltachta, faoi 24 chomhaontú éagsúil. Chomh maith leis sin, bíonn cúnamh áirithe ar fáil ó mo Roinn, trí na húdaráis áitiúla ábhartha, d'oibreacha chun uasghrádú a dhéanamh ar infreastruchtúr rochtana ar na hoileáin féin nó ar infreastruchtúr ar an mhórthír chun freastal ar na hoileáin. Ní miste a rá go bhfuil mé sásta go mbeidh an soláthar céanna de €5.9m ar fáil do mo Roinn in 2015 le haghaidh seirbhísí iompair do na hoileáin. Chomh maith leis sin, beidh soláthar de €644,000 ar fáil do mo Roinn in 2015 le caitheamh ar chothabháil infreastruchtúir ar na hoileáin. Maidir le hlnis Bó Finne i gContae na Gaillimhe, cuireann mo Roinn seirbhís iompair farantóireachta agus seirbhís lastais ar fáil faoi fhóirdheontais don oileán. Tháinig conradh nua farantóireachta do phaisinéirí, a mhairfidh cúig bliana, i bhfeidhm ar 1 Eanáir 2015. Faoin gconradh seo, cuirtear 14 seoladh fillte in aghaidh na seachtaine ar fáil don oileán. I gcás seirbhís lastais, cuirtear dhá sheoladh lastais ar fáil don oileán go seachtainiúil.
JoeMcHugh	Deputy Joe McHugh	2002-09-12	None	Chuir an Teachta ceist faoi gach oileán, oileáin na Gaeltachta agus na hoileáin lasmuigh den Ghaeltacht, Inis Bó Finne, mar shampla. Mar atá a fhios aige, tá seirbhís fhíor-mhaith ann. Chuaigh mé go dtí Inis Arcáin, agus Oileán Thóraí i mo cheantar féin. Bhí mé lasmuigh den oileán Árainn Mhór. Tá na seirbhísí seo iontach tábhachtach agus tá sár-obair ar siúl. D'ardaigh an Teachta an cheist faoi sheirbhísí farantóireachta ar Inis Bó Finne.D'ardaigh an Teachta ceist maidir leis an aerstráice fosta. Cuireadh tús leis an gconradh i mí Eanáir, mar a dúirt mé ag tús na díospóireachta inniu. Tá an conradh sin i bhfeidhm ón gcéad lá de mhí Eanáir an bhliain seo. Tá mé sásta leis an gconradh sin agus leis an tseirbhís atá ar fáil faoin tseirbhís laistis fosta. Beidh cuid mhór seoladh fillte ar fáil. Beidh 14 seoladh fillte ar fáil in aghaidh na seachtaine. Tá na seirbhísí seo fíor-thábhachtach do dhaoine atá i mbun oibre. Aontaím leis an Teachta maidir leis an méid a dúirt sé faoi sheirbhísí dochtúra agus sláinte agus a leithéid. Tá an ceangal idir na hoileáin - pé an oileán lasmuigh de cheantar Gaeltachta nó laistigh atá i gceist - agus an mhórthír fíor-thábhachtach.
JoeMcHugh	Deputy Joe McHugh	2002-09-12	None	Tá mé sásta le hachan seirbhís atá á cur ar fáil. Maidir le Inis Bó Finne, ní bhaineann an infheistíocht leis an aerstráice idir Clifden agus Cleggan. Tá cinneadh le déanamh agamsa. Níl an cinneadh maidir leis an aerstráice déanta. Táimse freagrach as an gcinneadh mór. Bhí comhrá agus díospóireacht ann idir na páirtithe leasmhara éagsúla maidir leis an aerstráice idir Clifden agus Inis Bó Finne, ach níl an cinneadh déanta fós. Is mise an tAire Stáit atá freagrach as an gcinneadh sin. Muna bhfuil cinneadh ar fáil, beidh mé i dteagmháil leis an Teachta. Má tá eolas breise ag an Teachta maidir leis na tograí seo, táim sásta éisteacht leis an Teachta maidir leis sin agus má tá eolas breise ar fáil ón Roinn, cuirfidh mé an t-eolas sin ar fáil don Teachta.
